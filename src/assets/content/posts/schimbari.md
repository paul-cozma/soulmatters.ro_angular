---
author: Andra Cozma
date: 2015-08-29T18:12:50
slug: schimbari
status: publish
title: Schimbări
excerpt: "Când nu ai ce-ți dorești și felul tău de a fi se schimbă. Când ai, la fel. La unii în  "
---
Când nu ai ce-ți dorești și felul tău de a fi se schimbă. Când ai, la fel. La unii în bine la alții în rău. Multora când le e bine, sunt răi cu cei care au fost buni cu ei și când sunt la ananghie, devin mielușei.

Lumea din interiorul nostru se schimbă începând de la prima respirație, de la prima noastră figură iubitoare pe care o percepem cu ochii noștri mici, de bebei ce am fost. Acum nu știm ce am devenit suntem.

Totul devine altfel pe măsură ce anii trec peste noi.

Schimbăm totul în viața noastră, deși poate nu ne dăm seama de asta. Pierdem tot pentru a schimba ceva în bine și poate ajungem să obținem ce ne-am dorit dar care să ne ducă la pierzanie.

Incertitudinea din minte nu ți-e prea tăcută. Viitorul îți răspunde când vrea și te comută când și unde te aștepți mai puțin. Nu poți avea nici măcar un semn despre cum vor decurge lucrurile în viața ta. Asta te omoară, nu? Fii sigur că o va face în timp. Fără excepție. Până atunci, decât să mori bolnav, mai bine să mori sănătos, nu? Înțelegeți ce vreau să spun.

Acum e o schimbare, urmează altele. Facem pact cu incertitudinea și mergem mai departe.

Numai bine vă doresc!

Andra N.
    