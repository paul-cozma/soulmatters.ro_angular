{"author":"Andra Cozma","date":"2017-07-19T18:12:50.000Z","slug":"pomeni","status":"publish","title":"Pomeni","excerpt":"De câte ori nu te-a lăsat memoria experiențelor anterioare? Memorie care te-ar fi salvat de la o repetiție prostească a  ","article":"De câte ori nu te-a lăsat memoria experiențelor anterioare? Memorie care te-ar fi salvat de la o repetiție prostească a greșelilor trecute. Te-a lăsat de multe ori, cred. Sub motivul că de această dată, va fi altfel, ți-ai redus la tăcere toate feeling-urile referitore la faptul că și de data asta poate ieși cu un moț. Așa a și fost – moțat.\r\n\r\nOamenii ce îți solicită serviciile contra unor înțelegeri – „eu te ajut pe tine și tu pe mine” sau care vor ceva cu bani puțini, sunt o piedică în evoluția ta profesională.\r\n\r\nCei care oferă sub valoarea serviciilor tale sunt:\r\n\r\n*   cei mai pretențioși, îți spun de la început ce vor și ulterior se mai sucesc de câteva ori. Tot ei spun că au vrut așa, dar tu le-ai făcut altfel. Apoi mai vor și aia și aia și, și…\r\n\r\nVenele de la tâmple se umflă, gâtul ți se usucă și încerci să-i spui pretențiosului: Tu ai vrut așa, ți-am făcut cum ai cerut, ce mai vrei? Îl lași să vorbească singur și treci mai departe.\r\n\r\neu îți dau din timpul meu pe bani puțini. Cu aceste clipe, eu nu mă mai întorc și am pretenția ca acestea să fie petrecute așa cum trebuie și să faci bine mersi să zici „mersi” că ai un site bun pe bani puțini.\r\n\r\neu am timpul meu personal. Nu-mi place să mă ții cu orele la telefon să-mi explici ce vrei, să-mi dai mesaje noaptea sau dimineață la prima oară, cum că ai mai vrea și aia și cealaltă.\r\n\r\nte rog frumos, nu mă încăleca și nu aștepta exclusivitate pentru că facturez mai mult pe mai puțină muncă, decât ce-mi ceri tu pe bani puțini. În baza unei înțelegeri (care tot și-a înmulțit cerințele pe parcurs), te crezi stăpân asupra mea. Indiferent de prietenii/simpatii nimic fără contract!\r\n\r\nnu te face că înțelegerea nu a fost așa iar când îți arăt ce am făcut conform schemei tale, să zici că nu e cum ai vrut. Eu îți spun că e fix ce mi-ai zis, iar tu să nu-mi mai spui „Dar mai știu eu ce am zis?”\r\n\r\nConcluzia: fără înțelegeri cu bani puțini sau deloc pentru că:\r\n\r\n*   omul îți calcă-n picioare timpul personal cât se poate de hotărât.\r\n*   emite foarte multe pretenții și la final, face pe nebunul și nu-i convine nimic.\r\n*   îi termini proiectul și fuge ca dracul de tămâie de tine, te ocolește pe drum dacă te vede, pentru că știe și el: mai are să-ți dea bani.\r\n*   îți spune că serviciile altora sunt mai ieftine. Îți amintește de faptul că are cunoștințe ce n-ar da nici atât pe ceea ce ofer eu și așa redus? De ce nu te-ai dus atunci la alții? De ce încă vii la mine? Știi în sinea ta că nimeni are timp de tine să-ți răspundă la toate aberațiile și m-ai găsit pe mine. Nu mai te comporta ca o nevastă frustrată.\r\n\r\nȘtii câte facturi la lumină am achitat pentru calculatorul la care am stat să învăț ceea ce știu să fac acum? Piese de schimb la nenorocitul de calculator că vorba aceea, se mai strică una alta? Fiecare știe mai bine pe domeniul său ce sacrificii a făcut.\r\n\r\nSă nu mai pomenesc de faptul că munca asta de documentare nu funcționa prea bine pe stomacul gol. Mai ai nevoie să și trăiești, să-ți achiți utilități, deci ți-e clar de ce onorez proiectele celor care plătesc bine și pe tine te mai amân? Eu te-aș înțelege și m-aș ocupa de tine mai mult dar foamea nu are răbdare, facturile lunare nici atât.\r\n\r\nte crezi atotștiutor dacă ai cochetat un pic cu domeniul meu de activitate. Mă evaluezi și îți dai cu părerea mai abitir ca un expert și mă tratezi de sus. Pentru ce? Pentru faptul că proiectul nu arată la fel de prost ca cel pe care ți-l dorești tu? Mi-e și rușine să-l expun altora dar asta e, în gustul omului nu te „coci”. Cu toții trebuie să învățăm în continuare – și eu care te critic, dar și tu care zici că le știi pe toate.\r\n\r\nașteaptă-te tu la pomeni cât oi vrea. Nu am nicio vină pentru că tu nu-ți vezi propria valoare și îți vinzi serviciile pe bani puțini. Nu mă obliga să fac și eu același lucru cu tine.\r\n\r\nExperiența d-voastră de viață, dragi cititori cred că are nenumărate exemple de cunoștințe sau străini care așteaptă la f— -i pomana pentru serviciile pe care le oferiți cu niște sacrificii, totuși.\r\n\r\nTot ce am scris sunt câteva aspecte, un total de experiențe cu care orice prestator de servicii și nu numai, are de-a face. Orice firmă are parte de astfel de specimene și-ți dai palme mai tare, când știi că și ei la rândul lor sunt antreprenori și ar fi trebuit să înțeleagă mai multe. Nu dau nume că nu-i frumos, dar mereu am să vin cu exemple pentru că este util.\r\n\r\nÎn încheiere, îmi cer scuze pentru această exprimare pestriță și pentru faptul că pe fața mea plăcută de unii, nu se văd toate gândurile pe care le am și înșel așteptările asupra faptului că par om de treabă, finuț, educat. Sunt om și îmi asum această condiție.\r\n\r\nCu drag, echipa Soulmatters Design care a înființat inițial site-ul pe care-l citiți acum.\r\n    ","previous":{"slug":"pres","title":"Preș"},"next":{"slug":"martir","title":"Martir după pereți"}}