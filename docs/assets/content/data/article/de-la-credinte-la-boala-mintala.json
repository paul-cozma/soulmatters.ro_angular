{"author":"Andra Cozma","date":"2014-10-10T18:12:50.000Z","slug":"de-la-credinte-la-boala-mintala","status":"publish","title":"De la credințe la boală mintală.","excerpt":"În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren  ","article":"_În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren fertil pe care boala mintală poate „prinde” rădăcini._\r\n\r\n_Sunt multe persoane care din păcate, au pierdut măsura în chestiunile religioase sau mișcările spirituale de tot felul și au ajuns să vorbească/comporte într-un mod ciudat._\r\n\r\n_Spre exemplu, noțiuni, principii „dintr-ale spiritualității” sau din alte religii, pentru unii tind să capete un alt înțeles. Un înțeles îndreptat clar spre nebunie._\r\n\r\n_Ei cred în faptul că sunt controlați de la distanță de către diferite persoane sau că li se transmit energii negative atunci când le este rău._\r\n\r\n_Aceștia consideră că persoanele cu care nu se înțeleg bine, sunt cele cu care au avut neînțelegeri într-o viață anterioară._\r\n\r\n_De asemenea, nebunia se poate ivi și-n cazul unor religioși care vorbesc despre păcate, farmece/blesteme._\r\n\r\n_Nu de puține ori aceștia acuză că li s-au făcut vrăji, ocărăsc cu biblia-n mână și îți amintesc cât de păcătos, netrebnic ești tu, cu toți ai tăi._\r\n\r\n_Am cunoscut oameni, care n-au mai știut măsura vizavi de tot ceea ce am scris eu mai sus și au ajuns să se retragă în idei fixe, credințe stranii._\r\n\r\n_Boala mintală în sine le-a devenit religie iar cei apropiați lor odinioară, le-au devenit străini cu care au ajuns să se poarte execrabil, considerându-i chiar inamicii lor._\r\n\r\n_Toți în sinea noastră ne „agățăm” de anumite idei pentru ca mintea să ne fie mai puțin umbrită de problemele vieții._\r\n\r\n_Este însă necesară prudența în a ne păstra active filtrele mentale – să distingem între principiile, credințele care ne pot fi de folos și cele care seamănă cu ceva acceptabil, plauzibil dar care-n realitate, ne pot duce spre alte „tărâmuri”._\r\n    ","previous":{"slug":"fara-rost","title":"Fără rost"},"next":{"slug":"apropiati-straini-si-straini-apropiati","title":"Apropiați străini și străini apropiați"}}