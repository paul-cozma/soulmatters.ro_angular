---
author: Andra Cozma
date: 2014-12-12T18:12:50
slug: arta-de-a-fi-om
status: publish
title: Arta de a fi OM
excerpt: "(Autor: Doruța Dumitru) Arta, o regăsim în poezii, tablouri, biserici, castele, filme. Dar toate acestea sunt create de oameni. Iar  "
---
(Autor: Doruța Dumitru)

Arta, o regăsim în poezii, tablouri, biserici, castele, filme. Dar toate acestea sunt create de oameni.

Iar oamenii au uitat de cea mai importantă artă: arta de a fi OM.

De ar avea existența noastră umană, o măsură care ar fi aceea? Banii? Ar fi prea banal să trăim doar pentru bani.

Cea mai potrivită măsură ar fi faptele ce le-am făcut, prietenii ce sunt lângă noi, relațiile ce le-am creat, cunoștințele noastre. Toate aceste le integrăm în noi, într-o armonie cu ființa noastră.

Ne creăm în fiecare zi pe noi înșine. Ne construim din sentimente , emoții, experiențe, lecții învățate.

Existența umană e un miracol, o creație absolută, restul e relativ și aferent existenței.

Dar oare de ce mulți dintre noi aleg să distrugă și să nu creeze?

Înseamnă oare să fii om, să fii meschin și orgolios, sau înseamnă să fii bun și să arăți compasiune?

Să trăim frumos înseamnă să fim bogați material sau spiritual?

Setea pentru bani distrug frumosul din oameni.

Ar trebui să învățăm de la poeții romantici cele mai frumoase cuvinte, de la filozofi, etica și morala, de la renascentiști, idealul.

Să integrăm arta în existența noastră, să integrăm frumosul și spiritualul în existența umană. Căci arta ne hrănește sufletul, ne face să plângem sau să râdem.

Să ne prefacem pe noi înșine într-o operă de artă, pe care alții o vor admira.
    