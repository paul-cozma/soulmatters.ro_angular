---
author: Andra Cozma
date: 2014-12-10T18:12:50
slug: inspiratia-dintr-un-timp-pierdut
status: publish
title: Inspirația dintr-un timp pierdut
excerpt: "(Autor: Cătălina Cornea) Inspirația o poți găsi în orice, în fumul de țigară, în fulgii de nea de pe fereastră,  "
---
(Autor: Cătălina Cornea)

Inspirația o poți găsi în orice, în fumul de țigară, în fulgii de nea de pe fereastră, în mirosul de cafea, dar și în acele ore pe care tu le crezi pierdute.

De câte ori am stat cu căștile în urechi ascultând piesele mele preferate, de câte ori nu am stat fără a face nimic, eram doar eu într-un dialog cu gândurile mele.

În acel timp mă regăseam pe mine, regăseam o altfel de inspirație, o inspirație de a trăi.

Într-un dialog cu tine însuți te poți cunoaște cel mai bine. Îți cunoști visele , dorințele, emoțiile.

Nici o secundă în care încercăm să ne regăsim, în care ne construim dorințele noastre, nu e o secundă pierdută.

Orele în care plângem, orele în care ne bucurăm, sunt orele în care simțim cu adevărat viața.

Din acele ore ne vom inspira, din acele amintiri vom crea.

Inspirația mereu o vom regăsi în timpul ce credeam că l-am irosit.

Creațiile noastre vor oglindi acel timp și atunci vom ști că am prețuit timpul prin creație.

Și nu contează ce creăm, dragoste, familie, artă , ce contează e capacitatea noastră de a ne inspira din timp, din timpul petrecut cu noi înșine, din timpul petrecut cu prietenii, cu familia sau cu iubitul.

Folosește timpul pentru a crea cea mai frumoasă operă de artă: pe tine însuți , cu cele mai frumoase calități umane.
    