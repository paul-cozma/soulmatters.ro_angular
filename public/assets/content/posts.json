[{"author":"Andra Cozma","date":"2022-06-29T12:23:51.000Z","slug":"35-de-ani","status":"publish","title":"35 de ani","excerpt":"Ai ajuns la 35 de ani. E bine! Îți faci bilanțul din nou ce și cum, de unde până unde și s.a.m.d. Dacă ai noroc. Să ajungi la 35 de ani este un noroc.","article":"Ai ajuns la 35 de ani. E bine! Îți faci bilanțul din nou ce și cum, de unde până unde și s.a.m.d. Dacă ai noroc. Să ajungi la 35 de ani este un noroc. Au fost 35 de ani în care corpul și mintea au făcut slalom printre hazarduri și fără să se dezechilibreze și să cadă vreun pic.\n\nE o zi aproape ca oricare alta, pentru unii, din ăștia care mai scriu pe blog. Nu mai ai nevoie de urări. Dintr-o dată simți a fi palpabilă trecerea anilor. Ai acumulat suficiente experiențe, amintiri și dureri ici-colo cât să cobori din nori. Acum poate simți cel mai tare cum se accelerează trecerea anilor și nu poți face nimic.\n\nFața nu-ți mai stă bine nici cu ea însăși, oboseala din priviri și seriozitatea predomină. Gesturile, felul de a fi, deja sunt ca la oamenii mari. Aceia pe care îi priveai de jos cândva, copil fiind. Realizezi mai bine că și tu treci odată cu timpul.\n\nUn „La mulți ani!” nu îl mai primesc cu entuziasm. Mulțumesc pentru urare și apreciez efortul. În sinea mea cu adevărat eu simt încă un pumn de nisip aruncat în mare. Nu sufăr de depresie pentru că nu îi deschid ușa. Nu am cheile potrivite pentru ea. Cuvintele scrise aici schimbă mereu butucul acelei uși.\n\nSingura călătorie înapoi în timp este prin ce ți-a rămas din amintiri. Din păcate și acelea se estompează ușor ușor. De aceea e bine să pozezi, să scrii, să desenezi despre tot ce reprezinți tu ca om. Lasă-ți niște urme concrete care să le amintească și celorlalți de existența ta. Doar acolo vei mai exista. Conștientizezi asta, nu?\n\nȚii minte binele trăit cât timp motivul care ți l-a umbrit uneori, nu a fost intens. Dacă a fost rău, păi mai mult pe Rău o să-l recunoști și peste ani.\n\n35 de ani nu sunt 65 sau 75 cu „puțin” noroc. Totuși, nici adolescență și primă tinerețe nu mai sunt. Da, cei mai în etate îți spun, „oho, ești tânăr încă”. Da, încă. Deci partea de tinerețe full, a devenit un încă.\n\nFață de mulți, ești tânăr dar față de cum te știai tu și ceilalți, nu. „Oho ești tânăr” nu te prea ajută. Trăiești cumva în sinea ta fiecare bătaie de secundar, fiecare aniversare. Un cumva nedefinit, existent și insistent ce îți face cu mâna până când trenul iese din gară.\n\nHai, că-ți trece… nu te mai gândi la un elefant verde, te rog!\n    ","previous":{"slug":"bully","title":"Bully"}},{"author":"Andra Cozma","date":"2022-06-05T13:07:30.000Z","slug":"bully","status":"publish","title":"Bully","excerpt":"Oamenii care spun că ești tăcut te consideră și prost. Cei care te văd reținut, calculat spun că ești plictisitor  ","article":"Oamenii care spun că ești tăcut te consideră și prost. Cei care te văd reținut, calculat spun că ești plictisitor și lipsit de curaj. Într-un final, oamenii care văd că ești prea bun cu ei, te iau de prost. A fi amabil, binevoitor, darnic, iertator sunt semne de slabiciune în ochii multora, din păcate.\n\nDeși am vrea să cultivăm aceste valori în sufletele noastre si ale copiilor nostri, natura de cele mai multe ori, își spune cuvântul. Nevoia de adaptare pare a fi cea mai puternică dar nu mereu cea mai morală cale de a evolua ca specie.\n\nCe faci când un copil se dă la al tău să-l bată? Ce face copilul tău? Îi va cere iertare că i-a ieșit în cale? Se va preface că nimic nu se întâmplă? Face pe mortul? Când începe să dea în tine, copile, dă și tu în el! Apără-te!\n\nNu ai ce negocia cu un bully. Nu ai ce face. Apărându-te că dai și tu, bully-ul nu va fi singurul chemat la explicații. Pentru apărarea ta, va fi un cost, niște explicații de dat, sancțiuni de suportat însă alternativa care este? Să rămâi ud pe tine de frică? Să-ți sară inima din piept și să fii ca o căprioară în fața farurilor?\n\nCurajul nu se învață acasă dacă n-ai de la cine ci la fața locului. Pentru început poate fi fața ta vânătă. Prin experiențele acestea ai prilejul să te călești și să devii mai curajos. Instituțiile te pot apăra, doar in timpul programului. După ore, treaba fiecăruia și poate fi o treabă neplăcută.\n\nCând un bully e tare-n gură și e pe cale să te prindă la colț curând, fii vigilent! Calculează-ți momentul în care să i-o plătești. Uit-te în jur, la oamenii care pot interveni în caz că pici. Analizează mediul în care te afli și șansele de a ieși rapid dacă situația se agravează.\n\nAșteaptă momentul prielnic dacă este cazul dar nu rata ocazia. Bullies par siguri pe ei dar vor avea momentul lor în care sunt cu chiloții în vine, cum s-ar zice. Atunci să acționezi!\n\nSă lăsăm răsuflările cu educație bună, civilizație, negocieri, vorbit frumos. Nu te interesează că are probleme acasă sau de alt tip acel bully. Nimeni nu are dreptul să facă rău iar dacă o face, trebuie să simtă un cost.\n\nLocul de joacă de pe afară, curtea școlii sunt medii de călire, un boot camp, chiar. Dacă nu poți riposta fizic că ești mai mărunt ca ceilalți, mai fără o bază-n spate, pregătește-ți scutul. Vor lovi cu cuvinte, gesturi, să te întărâte ca să ripostezi. Treci mai departe de ei, dar nu de ce îți fac. Acționează cu prima ocazie!\n\nCopiii au niște trăiri pe care puțini dintre adulți le înțeleg. Puțini înțeleg că varianta civilizată de rezolvare atunci când nu e cazul, îi va atrage mai mulți pumni, îmbrânceli și batjocuri copiilor lor. Dacă le cer ajutorul părinților sau conducerii din instituția de învățământ pică de proști și și-o iau mai tare. Copiii știu asta și îndură în ei.\n\nÎndură în timp ce tu ai o idee că ceva nu e în regulă dar nu faci ce trebuie. Tu ești om mare, cauți soluții pașnice în timp ce el continuă să meargă cu nod în gât la școala și să se întoarcă acasă cu ochii umflați. Îl muți din acel mediu? Ce faci? Învață-l să se apere, învață-l să nu-i fie frică și cel mai de preț să nu fie el cel care caută râca.\n\nÎnvață-l să nu să se comporte ca un idiot ca să-și ia șuturi de la toți. Să nu facă pe șmecherul că și-o ia de la altul mai nebun dar să se apere când e atacat.\n\nNu vă mai trimiteți copiii în lume cu unicornii de acasă! Învățați-i să nu fie plângăcioși, pârâcioși, figuranți, tari în gură dar nici prostuți, foarte darnici și mămoși. Găsești copii răi cu părinți indolenți sau recalcitranți, e drept. Dar și tu ca părinte trebuie să fii și tu un luptător.\n\nSub masca amabilităților, suntem niște fiare care ne apărăm puii și e de datoria noastră să le dăm un start bun. E de datoria noastră să le dăm instrumente de apărare cât timp nu suntem cu ei.\n\nPana la urma totul se desfasoara firesc. Că ești la job, la școală sau în alte medii, omul tinde să se organizeze în „haită”. Una care are un lider și în care exista mai multe tipuri de persoane. Găsești mai peste tot un: posomorât, bufon, un agresor, o victimă, un nebun, fricos, un lingău, un paranoic, conspiraționist, un clevetitor. Poate un martir, un „prost al satului”, un glumeț, un ciudat. Nu în ultimul rând, unul care aspiră la rolul de lider în taină, viitor trădător. Tu dezvoltă-i abilitățile de lider autentic ! Nu cu din acelea de „șăfu’ la toți.”\n\nCă e un grup de animale sau de oameni, toți au un fel de a fi și un mod de a cere sau a merita sa fie tratati. Totuși spre deosebire de animale, copilul poate fi învățat să fie cumsecade dar să se apere atunci când situația i-o cere.\n\nSă încerce să nu se amestece pentru cine nu merită și nu i-a demonstrat prietenie sinceră. Să nu se amestece căci tot el va pica rău. Să aibă grijă cu cine leagă prietenii și să caute alianțe în interesul său dar nu în detrimentul altora.\n\nNe reducem doar la ceea ce a programat mama natură. Mai precis, să cucerim, să se răspândească omenirea, ca oricare altă specie de animale și să fim cei mai puternici. Cam la asta se rezumă chestiile pompoase între mulți oameni. Avem rațiune și suntem mai mult de atât dar cine spune ca e o conditie de atins?\n\nCâți au reușit să transceadă condiția trupului de animal cu instincte care de cele mai multe ori ghidează anumite alegeri?\n\nPrin procesele intelectualizării si raționalizării vieții, instinctele devin mai ușor de controlat. Mulți nu vor nici în ruptul capului să facă ceva mai altfel. Acest lucru presupune efort și de multe ori e o luptă contra naturii noastre.\n\nÎnainte să devii om cu valori deosebite trebuie să ti se fi distrus întâi ființa. Apoi să te renaști. Trebuie, pentru că din proprie inițiativă omul se schimbă greu/deloc.\n\nNu devii altfel pe degeaba, ci cu un cost. Un cost care ți-a luat din bucurii, sănătate și ani.\n\nAltfel, nu poți înțelege tot ce contează cu adevărat pentru tine!\n\nFă cum poți și lasă în urmă cât mai multe bucurii și cât mai puține regrete, pentru tine și ceilalți!\n    ","previous":{"slug":"copii-crese-gradinite","title":"Copii, creșe, grădinițe"},"next":{"slug":"35-de-ani","title":"35 de ani"}},{"author":"Andra Cozma","date":"2022-05-19T13:54:40.000Z","slug":"copii-crese-gradinite","status":"publish","title":"Copii, creșe, grădinițe","excerpt":"Copilul este ceva pe care îl faci iar de el să se ocupe instituțiile statului/private? Te strânge jobul cu ușa? Această strânsoare nu ți-era cunoscută și dinainte de a aduce un suflet pe lume?","article":"De ce vă dați copiii în instituții atât de mici? Începând chiar de la puținele lor lunițe? Totuși și când fac și a doua aniversare, parcă nu e devreme?\n\nCopilul este ceva pe care îl faci iar de el să se ocupe instituțiile? Te strânge jobul cu ușa? Așa rău? Așa Dr devreme? Această strânsoare nu ți-era cunoscută și dinainte de a aduce un suflet pe lume? Poate spui că așa a fost treaba de când lumea. Dar tu vezi o lume bună? Copilăria multora din această lume poate lovi cândva, cu mâini de om mare. Pe vreun aproape sau chiar națiuni.\n\nSunt anii în care copilul nu prea înțelege lucruri. Și dacă pare că a înțeles poate fi de fapt că s-a resemnat. Da, te dor lacrimile celui mic pe care îl lași mai bine jumătate de zi altundeva dar continui. Continui să pleci de lângă el.\n\nPoate și tu plângi că nu ai avut de ales. Una e să să nu ai de ales. Alta este să vezi creșa, grădi mult prea devreme ca pe ceva firesc. E normal ca apoi să te duci la muncă iar el la munca lui. De adaptare. Nu, nu e nimic firesc.\n\nCopilul pe parcursul zilei are nevoie de reasigurare emoțională dar tu nu ești acolo. Educatoarele, îngrijitoarele sunt un subtitut. Devin practic un fel de work parents?\n\nDe asemenea, sunt femei care fac copilul, stau ce stau cu el și gata, libertate! Jobul poate fi o eliberare pentru mamă. Mai schimbă o vorbă cu colegii, își pune mintea la contribuție acolo și aduce și banul. Copilul, cu „job-ul” lui. Ești femeie de carieră și cu familie, ca în fotografiile de stock sau cele din eternele mlm-uri cu mame întreprinzătoare. Din ce perioadă va avea amintiri copilul cu tine? Cele din week-end, sărbători legale sau concedii anuale, +-medicale?\n\nNu știu câte vor totuși un compromis profesional în favoarea prezenței constante în viața copilului. Mama e universul copiilor ei iar universul, trebuie să fie în lumea lor!\n\nNu ai bani de bone, nu ai bunici cărora să le lași copilul, dar… De ce l-ai făcut? Din punctul meu de vedere chiar și la bunici/bone dacă e lăsat tot un abandon social acceptat este. Oricine ar fi dar nu părinții, copilul poate resimți un abandon emoțional. Măcar unul dintre părinți trebuie să fie constant în viața copilului.\n\nCopilul simte lipsa părintelui. Ca efecte, poate nu sunt lucruri prea vizibile la al tău copil. În niciun caz să îți pună problema de vreo traumă. Cu toate acestea, nu înseamnă că nu e nimic. Daca tu nu vezi lucruri nu înseamnă că el nu trăiește niște stări.\n\nNu o să își dea seama nici el poate de ce de fiecare dată te va lăsa. Te va lăsa și el cu zilele, lunile, cu timpul pe măsură ce el creste iar tu îmbătrânești. Nu o să simtă nevoia de tine pentru că deja se vor fi format mecanismele de adaptare de pe atunci, cu creșa. Tu ca om bătrân ce vei fi, vei simți nevoia să îl vezi mai des, să te întrebe de sănătate, sa îl simți aproape. Dar el va pleca. Are viața și treburile lui, așa, cum ai avut și tu când era el mic.\n\nDa, prin ajutorul instituțiilor poate vorbește mai repede, poate că a făcut la oală mai repede. Poate că a renunțat la multe altele dar printre acele altele, mai e cineva. Să fii chiar tu cea la care începe să renunțe. În viața lui au fost îngrijitoarele. Acestea au văzut primele progresele, roadele muncii lor. Poate primii pași sau primele cuvinte chiar. Acestea le pun corect lingura în mână și îi șterg la fund. Ele, niște străine! Cât tu te zbați să aduci banul, el se zbate altundeva, fără tine.\n\nÎl crești prin a-i da din ce muncești și el crește fără tine cel puțin 12h/zi. În cei mai cruciali ani? În anii în care se formează atașamentul de părinte și alte deprinderi?\n\nInstituțiile ajung să-l cunoască mai bine decât tu ca părinte. Colegii tăi de lucru te consieră ca un membru de familie deja. Mintea ta se modelează pe locul unde se petrec mai multe ore. Vrei nu vrei. Tu vii cu gândurile și oboseala după tine de la job. Copilul la rându-i are încărcătura lui.\n\nCopilul tău trebuie să se desprindă un pic sau mai mult emoțional de tine pentru a se adapta. Uneori felul adaptării poate fi vizibil prin distorsiuni în comportament.\n\nDe ce ajunge să plângă și să îl doară burtica din te miri ce, atunci când știe unde merge? De ce trebuie să ajungă să se poarte rău pe acolo unde se duce? Să muște alți copii poate sau din contră să fie foarte retras, nesigur pe el și chiar prostănac? De ce să ajungi să nu te mai înțelegi cu el?\n\nCum să fii o mamă bună începând cu începutul nu știe nimeni exact cum. Totuși, de ce atât de devreme îl dai spre instituții? Are nevoie de tine! Tu îi construiești sentimentul de siguranță și puterea de viitor adult.\n\nGrupurile de mămici sunt arhipline de îndoieli, neînțelegeri privind universului interior al copilului. De ce se poartă așa? De ce îmi dă peste mână? De ce nu vrea să mânânce? De ce mă lovește, pe mine bunici sau alți copii? De ce este indiferent și închis în treburile lui? Acestea fiind dintre cele mai frecvente treburi citite pe grupuri. Multe au legătura cu… mai are rost să zic?\n\nCopilul este făcut să crească alături de părinții săi. Să simtă protecția mamei lui și curajul tatălui său. Să știe că nu e singur. Să simtă că i se face dreptate și că este protejat. Sunt atâtea instituții care trebuie să fie de încredere dar în care se mătură cu copilul tău pe jos. Fii atunci acolo! Fii la timp în copilăria lui!\n\nVă plângeți că cel mic nu vă mai bagă-n seamă, că parcă le este indiferentă prezența voastră. Îl iei, îl lași și tot așa. Copilul se obișnuiește. Mai mult cu lipsa mamei. Pentru că prezența ei e scurtă și mai bine lasă, mai bine deloc. Mama e un o om ocupat. Vine acasă, mai are și aici de robotit un pic. Așa un pic stă și cu copilul, că urmează o nouă zi și trebuie să se și odihnească.\n\nCopilul nu este un animal de companie cu un spectru emoțional mai limitat. Nu e ok cu „Lasă-l, să se învețe!” sau „Nu e după el!”. Ai dorit să ai copil, nu să și crești copil și e trist. Foarte trist. Va fi cu tine la vârsta senectuții? Poate „nu va fi după tine” și vei ajunge și tu la azil?\n\nMulți vor să-și trăiască viața, să-și vadă de-ale lor că și ei le au… pe ale lor. Nu pe ale altora. Nici măcar ale altora din propria familie. Viața lor nu trebuie perturbată. Copiii la instituții cu program prelungit, de vară, de iarnă iar bătrânii la azil sau cu îngrijitoare, în cel mai bun caz.\n\nÎn fine, revenim. Reacția copilului atunci când plecați și îl lăsați altundeva, v-ar sugera că atunci e momentul? De ce multe au ales să fie mame dar mai puțin parinți? Când l-ați conceput a fost că ați ales sau ați fost nevoite să stați?\n    ","previous":{"slug":"copilarie-de-amintiri","title":"Copilărie de amintiri"},"next":{"slug":"bully","title":"Bully"}},{"author":"Andra Cozma","date":"2022-03-19T00:48:02.000Z","slug":"copilarie-de-amintiri","status":"publish","title":"Copilărie de amintiri","excerpt":"Copilul trebuie să aibă amintirea copilăriei nu ale problemele ălora mari. Nu certuri pe care copilul să le audă, nu crize de nervi sau lipsuri. Și nu vorbesc de cele moft ci și cele necesare vieții","article":"Sunt lucruri pe care copiii și doar ei reușesc să le înțeleagă într-un mod unic. Absolut tot ce este în jurul lor.\n\nVreau să accesez din memorie acel sine al meu de copil. Să-mi amintesc ce era atunci, ce mă bucura sau de ce îmi era frică. Simt că acest lucru m-ar ajuta mult privind copilăria băiețelului meu.\n\nCopil fiind îmi amintesc cât de tare mă bucuram să ies cu mama și tata în parc. Erau rare momentele căci căile lor erau separate pentru binele tuturor. Era greu când ieșeam doar cu unul din ei, când mulți copii ieseau cu ambii părinți.\n\nBănuiesc că oricărui copil îi este greu. El înțelege altfel lumea. Se gândește dacă are vreo vină, dacă a greșit cu ceva și cum poate repara lucrurile. Amintirile divorțurilor părinților există pentru numeroși copii, din păcate. Așadar copilului meu nu vreau să îi creez disconfortul care l-ar smulge de pe o traiectorie firească pentru a-l arunca în ghena vieții.\n\nAcum mama cu cine e împreună? Tatăl pe cine a mai întâlnit de astă dată? Ce mi-o lua cadou tanti nouă și ce dulciuri a adus în pungă pentru mine nenea(evident că nu vorbeam cu tanti și nenea dar acest rol îl aveau până la urmă).\n\nȘtiu doar că eu de la perechea alpha de aparținători mama-tata, am trecut către următoarea literă mamaie-tataie. Totuși, până la urmă, aceștia au ocupat locul primordial în creșterea și educația mea.\n\nUn părinte nu avea suficienți bani să mă crească. Celălalt era mai mereu plecat. Trebuiau bani și nu numai. Era strălucirea epocii de libertate. Tinerețe, oportunități, începeau să se găsească lucruri, responabilitățile unui copil atârnau greu. Trăgeau înapoi și frânau exuberanța și libertatea tinerilor părinți.\n\nFiecare părinte era cu tinerețea lui și mai apoi la urmă, un copil rămas în lumea lui. Un copil caruia îi era greu să își facă prieteni, vorbea puțin, era nesigur pe el, pe alocuri împiedicat, neatent și mereu criticat. A fost catalogat la vârsta adultă ca ciudat, nedescurcăreț și alte cele. Nu de ambii părinți ci de unul doar. Celălalt spunea opusul. Este de fapt jocul contrariilor de caracter care în definitiv a făcut și motivul separării. Când un părinte critică anumite aspecte la un copil, critică trăsăturile partenerului cu care a conceput copilul de fapt. Copilul reprezintă amalgamul de defecte și calități ale cuplului. Copilul devine o țintă în care și unul și altul(părinții) trage. Ce vină are copilul?\n\nViața copilului meu vreau să ne cuprindă pe amândoi. Pe mine și soțul meu. Înainte de a avea un soț bun, nu am căutat dar am selectat ce m-a găsit. Am analizat ce pot și nu pot să ofer, ce doresc si ce resping la un om. Sunt elemente esențiale pentru viitorul copil. De aceste elemente depinde dezvoltarea lui ca individ funcțional și adaptat societății. Așa, „turmei”, cum le place ciobanilor conspiraționiști să spună prin Meta-Pășunea lor virtuală.\n\nCâte femei cu minte există? Puține din păcate. Nu vreau să judec, dar viața le-a judecat prin copiii lor care le-au suportat consecințele faptelor. A judecat niște suflete nevinovate pentru niște naive tembele ușor de sedus.\n\nTe lași impresionată de cuvinte frumoase, răsfățuri, naivități ca apoi să trântești un copil nevinovat! Cu un om care nu merită? Revine în sarcina femeii să selecteze riguros omul alături de care va exista sarcina ce o va purta 9 luni. Femeia trebuie să evalueze perspectivele de formare a unei familii armonioase. Este responsabilitatea mamei să aleagă omul potrivit pentru puiul ce va fi! Latura sensibilă și hormonală a femeii a făcut multe rele din care sufletele nevinovate trebuie să iasă singure.\n\nTare mult mi-aș dori ca umanitatea să ajungă la pasul în care să se distanțeze de reproducerea aleatorie. Să existe un program în care viitorul cuplu să fie analizat la sânge, compatibilități și defecte și o perioadă de probă. O pre-căsnicie care să contureze eficient dinamica cuplului. Astfel, societatea să se asigure că niciun copil rezultat din acel cuplu să nu aibă o copilărie altfel.\n\nEste clar și în beneficiul societății pentru că în copilărie se conturează calitățile și derapajele viitrului adult. Un adult care va influența alte vieți de pe lângă el. Prea puțin se acordă importanță aspectului copilăriei. Apoi oamenii se plâng că îi conduc oameni nepotriviți. Sunt oameni cărora copilăria nu le-a arătat lucruri bune pe care să le dea mai departe.\n\nUn proces de selecție minuțios al cuplurilor eligibile pentru a întemeia o familie ar fi binevenit. Singura întrebare este: unde se va termina această selecție? Va deschide porți ale abuzurilor, ale nedreptăților? Să procreeze doar cei care au, nu neapărat și cei potriviți? Posibil. Orice îți dorești până la urmă de la lumea în care trăiești are și o altă față a monedei.\n\nCopilul trebuie să aibă amintirea copilăriei nu ale problemele ălora mari. Să primească dragoste și jucării! Poate vă amintiți cât vă bucura o jucărie, copil fiind! Rupeți-vă din sufletul de la portmoneu ca să vă și bucurați copiii! Sunt mulți părinți care au puțin să le ofere celor mici dar o fac din suflet.\n\nUnui copil nu trebuie să îi iei jucării scumpe decât dacă îl inveți că trebuie să le arate altora ce au ei și nu au alții. De fapt, să vadă alți părinți că ție îți merge. Astfel, copilul devine pokemonul părinților și e păcat, nu?\n\nAmintirile copiilor trebuie să cuprindă momentele de „bravo, ai reușit!”, „suntem mândri de tine(nu mândri în fața altora), „Nu-i nimic, mai încercăm”, „Hai că poți, ai încredere în tine!” Copil fiind am auzit rar asemenea cuvinte. De regulă, criticile, teoriile lungi și ironiile piperate erau deliciul autoimportanței celor mari.\n\nStai mut și cu privirea disperată cauți „aliați” care să te mai aline. Dar nu găsești și stai să asculți criticile de la toți adulții din încăpere. Abia aștepți să se termine totul ca să fugi în baie să plângi. Mulți adulți nu sunt conștienți de importanța mare a ființei din trupul cel mic și e tare trist…\n\nCopilăria mea a reînviat odată cu apariția băiețelului meu. Acesta va avea un copil cu care să se joace, să se prostească și să facă năzbâtii. Cu copilul din părintele său.\n\nLăsați amintiri plăcute copilului, măcar de nevoie dacă nu puteți de fel. Nu de alta dar vorba veche a nu știu cui este că el vă va alege azilul?\n    ","previous":{"slug":"mani-pulatorii","title":"Manipulare!"},"next":{"slug":"copii-crese-gradinite","title":"Copii, creșe, grădinițe"}},{"author":"Andra Cozma","date":"2022-03-02T16:08:25.000Z","slug":"mani-pulatorii","status":"publish","title":"Manipulare!","excerpt":"Voi vă vedeți? Vă blamați sau admirați imaginea pe care o vedeți? Aveți cremă de pantofi pe mâini și ciuperci la gură. Cu efect psihoactiv sau nu, cu otravă în corp sau ba, de oricare ar fi, voi prosperați. Pentru voi totul este un teatru, o înscenare, o manipulare media.","article":"Voi vă vedeți? Vă admirați imaginea pe care o aveți în față? Aveți cremă de pantofi pe mâini și ciuperci la gură! N-aveți treabă, voi prosperați. Pentru voi totul este un teatru, o înscenare, o manipulare media.\n\nVreți să vă transmiteți și voi, ca molima ziua-n amiaza mare? Prea credincioșilor și prea naționaliștilor! Nu copiii voștri plâng, nu corpurile voastre se împut pe front, nu ai voștri au plecat sus la îngerași, de ce să vă pese?\n\nSunteți infecții fără leac și vă tușiți pe fiecare canal de comunicare posibil. Vreți să infectați totul? Pentru voi suferința umană nu înseamnă nimic?\n\nNu aveți pic de empatie! Reluați discursul despre tot ce vi s-a luat de pe hartă în trecut de către cei aflați acum în suferință. Așa că merită să sufere, nu?\n\nSunteți patrioți convinși dar parcă aveți și o patimă pentru cei roșii. Chiar și patriotismul vostru ar păli în fața lor, chiar și legăturile de sânge s-ar subția rapid. Mai bine să se ocupe de ai noștri decât să preia sufletele năpăstuite, așa vă gândiți voi? Pentru că noi nu suntem pe roze ca țară, asta vă justifică lipsa de empatie? Adică „Ce treabă avem noi? Se întâmplă acolo la ei!”\n\nCa voi sunt mulți. Mulți din cei care le știu pe toate. Au păreri despre orice și instigă dar nu lipind afișe pe gard. Au cont și instigă pe platformele online occidentale. Nu de occidentali trebuie de scăpat?\n\nCe căutați în lumea lor? Hai la lipit afișe cu mesajul vostru pe stâlpi, garduri, pe pereți reali, nu virtuali! Stați în frig și impărțiți pliante cu politicile voastre. Nu țineți cu occidentul dar vă folosiți de beneficiile acestuia. Nu doar ipocrizia vă caracterizează, din câte văd. Fațetele caracterului vostru sunt într-o continuă deformare.\n\nE teatru, e înscenare, imaginile sunt trucate, se exagerează? Acolo se moare! Toți cei morți acolo vor rămâne vii în sufletele oamenilor, măi hienelor! Deși cu suflare în plămâni, voi sunteți morți deja și începeți să duhniți a iad!\n\nSuntem o gloată care crede tot ce se transmite la tv? Spre deosebire de voi, putem citi nenorocirea ochilor din imaginile urmărite. Așa ceva nu poate fi trucat!\n\nSuntem naivi pentru că noi nu știm jocurile marilor „tabere”. Da, fiecare are jocul său mai ales când este vorba de putere. Până la urmă, fiecare alege lanțurile care strâng mai puțin. Oricum asta tot nu vă explică lipsa de empatie, de solidaritate față de suferința umană. Cu oricare parte ați fi, la fel de… nu idioți, ci psihopați funcționali rămâneți.\n\nVor plăti copiii voștri pentru voi! Se vor simți nedreptățiți dar păcatul vostru îi va trage înapoi pe generații! Ochii lor vor aminti de ochii voștri! Vor suferi pentru faptele voastre, viermilor! Închideți-vă sursele de deformare a realității! Nu veți primi în putina demult râncezită mai multe decât meritați cu adevărat!\n\nFiți solidari cu durerea umană nu doar cu durerea de dos care nu va trece nici cu alifia Eternitatea!\n\nÎn această perioadă am făcut legătura tardivă dar asta este. Câți prieteni ai copilăriei, câte cunoștințe și câte persoane sunt altfel decât credeam eu? Mai studiam eu din când în când la ce dădeau ei „like”, ce surse de informare apreciau și la care comentau. Îmi spuneam că e o lume liberă și fiecare cu părerea lui. Încă aș vrea să cred că sunt victimele dezinformării.\n\nNu-mi credeam bunicii când spuneau să fiu atentă mereu ce vorbesc, cu cine vorbesc și să nu mă încred în nimeni. Nu-i luam în serios că vorba aia, era o lume liberă. Ei bine, lumea nu a fost niciodată liberă cu totul. Atât timp cât manipularea a prins la multe minți.\n\nSunt oameni cu minți dirijate de alții, niște suflete ce au acceptat să devină zombie pentru mici favoruri sau mai rău, necondiționat.\n\nTrompetele războiului mare se aud din ce în ce mai aproape și voi nu vedeți și nu auziți nimic? Câtă ceară aveți în urechi? Este suficientă pentru lumânările postume pe care le meritați din plin? Aveți vată-n nas? Nu simțiți mirosul corpurilor arse ale nevinovaților bombardamentelor? Puțiți a formol sovietic de la o poștă și pentru ăștia ca voi nu există iertare!\n\nToți care râgâiți tot ce vă vine pe unde vă vine, sunteți la fel de vinovați ca și chipul cioplit la care îngenunchiați și de la care sugeți cu nesăț seva morții!\n\nOdihnă în pace celor plecați în lumea celor drepți, nedrept de devreme!\n\nGlorie Ucrainei și multă putere să treceți peste tot! Suntem alături de voi!\n    ","previous":{"slug":"rezistenta-la-fericire","title":"Rezistența la fericire"},"next":{"slug":"copilarie-de-amintiri","title":"Copilărie de amintiri"}},{"author":"Andra Cozma","date":"2021-12-01T19:56:05.000Z","slug":"rezistenta-la-fericire","status":"publish","title":"Rezistența la fericire","excerpt":"Cât de greu se schimbă multe lucruri prin ani! Cât de mult durează anumite situații! Cu precădere cele rele. După  ","article":"Cât de greu se schimbă multe lucruri prin ani! Cât de mult durează anumite situații! Cu precădere cele rele. După un „ciorchine” greu de ani, ceva se întâmplă.\n\nTotul începe să trepideze ușor, până la declanșarea unui seism în toată regula. Un seism al vieții care îl poate lăsa pe celălalt perplex. Acesta începe să nu-și creadă mai ochii și devine mai vigilent. Parcă ar fi un joc tâmpit. Ești ținut în șah și lovit de toate dușumelele ca apoi ceva, brusc să se schimbe. În bine!\n\nÎți este destul de bine, că ajungi să te temi. Dacă te așteaptă ceva după colț și îți ia toate astea dintr-o dată?  O prudență ar fi necesară. Pe de altă parte, dacă ești mereu în gardă, nu mai simți viața în ansamblul ei.\n\nSunt lucruri care se bat cap în cap. Greu este să găsești o cale de mijloc. Să te bucuri și nu te mai gândești la nimic? Ori să stai ca soldatul în turn și să păzești zi-lumină orizontul?\n\nEu am ales varianta nr. 2. Una dintre cele mai epuizante variante. De ce? Păi pentru că ce a fost rău pentru mine, a fost rău mult și mulți ani. A trăi cu răul era o constantă. Acum când întâlnesc opusul, parcă nu știu să mă comport. Sigur, există să spunem „grade” de rău prin care omul trece dar si feluri de percepții ale lui. Eu am perceput ca destul de amplu raul din viața mea.\n\nDe ce nu mă bucur? Mă bucur în felul meu, cu măsură. O bucurie controlabilă. Prefer să cad în și nu din picioare, dacă ar veni o zguduială. Nimic mai mult.\n\nCiudat este că și mulți din jur se schimbă. Se schimbă persoane cu care credeai că ești în aceeași barcă. După lungi mile pe mări, când acestea pășesc pe uscat, parcă ceva nu mai e la fel. Nu se bucură de nimic și se comportă aidoma unor copii. Fac nazuri, n-au stare și nu vor să se implice în nimic constructiv.\n\nAcești oameni au bănuieli cum că ai fi împotriva lor. Se supără din mărunțișuri. Nu neapărat pe vreo acțiune de-a ta.  Mai degrabă e ceva din trecutul lor ce-l proiectează pe chipul tău.\n\nSunt acele persoane care nu numai că nu știu să primească experiențele pozitive dar ajung să și rănească. Acestea sunt precum niște câini speriați care îți mușcă mâna atunci când le oferi mâncare. Eu nu despre acestea doresc să intru în detalii. Devine prea dureros când știi că aceste persoane nu sunt oricine.\n\nRevenim la lipsa bucuriei cu măsură sau absența ei în cazul evenimentelor pozitive de viață. Cum să numesc acest fenomen? Rezistența la fericire, sevraj la nefericire sau mai prozaic, un acel „urât cu binele?”\n\nCând te gândești la bine, nu înseamnă că nu e loc și de mai bine. Spunem de acel bine în care întâmplările vieții și așteptările proprii sunt în armonie unele cu celelalte. Cu toate acestea, intervine această rezistență la fericire care sare de fiecare dată. Ceva nu e în ordine, parcă este ceva regizat. Avem vreo certitudine că noi suntem chiar de capul nostru?\n\nDacă suntem niște biete cuvințele dintr-o compunere a cărei introducere, cuprins și încheiere face deliciul sau amarul altora? Al altora de care nu știm, pe care nu avem cum să-i vedem dar despre care există un sentiment straniu? Nu mă refer la divinitate, oculte mondiale sau chestiuni ce țin de domeniul conspiraționist.\n\nSuntem siguri că toată aparatura din vremurile nostre și ochii pe care îi avem ne ajută să vedem totul? Avem rațiune proprie, voință proprie și acțiuni libere? Avem posibilitatea să ne controlăm realitatea? Să dăm la o parte tot ce nu ne dorim și să trăim într-o lume mai bună? Vrem o astfel de lume? Ne-ar fi cu adevărat mai bine acolo unde găsești bine?\n\nSuntem construiți să ne adaptăm eșecului pentru a obține reușita și nu direct adaptați reușitei. Este o cursă continuă pentru a găsi binele. E ceva firesc să nu ai sentimentele potrivite atunci când îl obții. Nu-i nimic rău să îți fie teamă. E stupid ce-ți spun dar ești bine așa cum ești! Alternativa care ar fi? Să exiști într-o fericire fără limite? Chiar și așa, nu te-ai teme că totul s-ar putea nărui cândva?Poate un glitch ceva și… gata?\n    ","previous":{"slug":"nu-stim-nimic","title":"Nu știm nimic"},"next":{"slug":"mani-pulatorii","title":"Manipulare!"}},{"author":"Andra Cozma","date":"2021-10-01T15:59:00.000Z","slug":"nu-stim-nimic","status":"publish","title":"Nu știm nimic","excerpt":"De ceva timp am trecut ca inactivă pagina de Facebook aferentă acestui site. Rețelele sociale absorb mulți bani, servind de  ","article":"De ceva timp am trecut ca inactivă pagina de Facebook aferentă acestui site. Rețelele sociale absorb mulți bani, servind de cele mai multe ori interacțiuni neprielnice postărilor.\n\nEu nu vreau să plătesc la Facebook ca să îmi fie blogul pătat de haznaua asta virtuală. Accept păreri contrare, le discutăm, concluzionăm, învăț și eu câte ceva. Totuși, răutățile, nu au ce căuta la articolele mele.\n\nAcesta este un blog destul de obscur și cu un conținut irelevant, nimic informativ sau util. Nu pentru omul care caută senzaționalul și intriga. Nici pentru omul care caută profunzimile nebuniei mele sau ale lui. Nu sunt studiul de caz al nimănui. Ar trebui să își vadă fiecare de viață. Cam ceea ce scriu poate fi un teren minat, dătător de frică pentru mințile deja perturbate. Aici este doar o pasiune ce mai migrează de la condei la tastatură fără un scop anume.\n\nAm zis să nu îmi fac jurnal numai offline că nu mi-ar plăcea să-mi aduc fizic agenda ca să-mi discut ideile cu cineva. La o adică, hai să-ți aduc să vezi ce am scris eu și tu eventual, prefă-te că ești interesat. Sau că înțelegi?!\n\nAm preferat să exist online cu gândurile mele. Cei care mă au în sufletul lor, știu cum să mă păstreze în continuare. Cei care nu mă suportă, au timp, din timp, să mă evite. Cei care mi-ar fi fost prieteni, au prilej să mă dea la o parte. Cei care mi-ar fi familie, au timp să se facă neștiutori sau indiferenți. Într-un fel e mai bine.\n\nPână la urmă lumea te învață cum să te ții deoparte de ea. Încrederea în oameni vine ultima dar pleacă prima, din păcate.\n\nCu fiecare an ce trece îmi dau seama de multe. Ce nu știam, ce am uitat și câte tot o să aflu. Poate nu știu de unde să încep sau poate nu știu când o să mă opresc. Starea de nimic și condiția de nimeni îmi dă timp și liniște. Poate prea mult din fiecare.\n\nDurerea lumii este amplificată de însăși greutatea scutului pe care-l ținem ridicat împotriva ei.\n\nRealitatea lucrurilor e mai puțin dureroasă decât mirajul oferit de lumea pe care nu o vedem. De lumea despre care știm precis (dar nu suntem siguri) că e mai bună.\n\nLumea aceea în care cineva va pedepsi faptele celor răi. De viața veșnică și protecția cuiva.\n\nAm crezut că există ceva mai presus care face dreptate. Văd doar oameni mai presus decât alți oameni. Am renunțat să mai am așteptări. E mai bine așa.\n\nExperiențele vieții trebuie acceptate, fără să mă mai intreb „de ce Doamne?” și să sufăr ca-nainte. Îmi culeg de pe jos toate resturile și mă cos pe viu la loc și asta e.\n\nÎn viața trebuie să continui așa cum poți. Ai de ales dar s-ar putea să nu ai curaj să îi pui capăt. Capătul de line e cel mai simplu probabil dar e păcat de șine.\n\nPentru unii, eu am gânduri de rătăcire iar pentru alții, unele de revenire la normal. Nimeni nu știe nimic din ce este in lumea asta și dacă este ceva bun mai presus de noi. Unii aleg să se apere de intemperiile vieții prin diferite credințe, iar alții prin absența lor.\n\nÎn orice am crede sau nu, există anumite aspecte de care să ținem seama. Să existe o educație pentru probitate morală, modestie, curaj și respectul față de ceilalți și natură. Să existe conștiența că nu știi totul dar să ai dorința de a învăța cât mai mult.\n\nZilele nu îți sunt numărate însă timpul ți-e limitat. Mă gândesc că până la urmă nici asta nu prea mai contează, probabil.\n\nViața nu este un dar, ci o întâmplare. Astfel s-a întâmplat ca tu să fii tu, în corpul tău. Acum, descurca-te!\n\nViața este o întâmplare care te aduce pe un câmp de luptă presărat când și când și cu lucruri bune dar care nu știi cât durează. Singura constantă pare a fi cea a răului. De aceea, bucuria cu prudență e mai sigură.\n\nNu ai cum să refuzi nașterea ta. Nu știi de ce tu, ești tu dar exiști. Ești dator cu o moarte pentru o viață pe care nu ai cerut-o.\n\nPoate ai fi vrut alti părinți, alte posibilități, alt mediu. Poate pur și simplu ai fi refuzat să vrei sa vii pe pământ.\n\nPoate cândva se va găsi ceva mai bun pentru noi.\n\nSă se poată dezvolta conștiința dinainte ca ea să existe și într-un corp fizic. O așa anume dezvoltare în care aceasta să poată alege dacă dorește sau nu o viață fizică. Să ai un punct de reper. Nu să știi viitorul cu totul ci să și idee doar în ce tren te sui. Restul evident că va fi asumarea ta pentru diferitele întâmplări vieții.\n\nAdică să poți să accepți termenii și condițiile de utilizare a vieții. Ai acceptat și termenii de forță majoră, de absolvire a răspunderii. Ai ales să îți asumi riscul unor situații ce nu se pot imputa altuia. Nici măcar ție dar pentru care poți plăti la un moment dat.\n\nE ciudat, dar poate cândva omul „măcar” să poată aleage lumea despre care să nu știe nimic?!\n    ","previous":{"slug":"comentam-deci-existam","title":"Comentăm ș-aflăm!"},"next":{"slug":"rezistenta-la-fericire","title":"Rezistența la fericire"}},{"author":"Andra Cozma","date":"2021-09-20T13:18:09.000Z","slug":"comentam-deci-existam","status":"publish","title":"Comentăm ș-aflăm!","excerpt":"Te-ai trezit la viață, ca în orice dimineață banală. La fel de banal și tu, de altfel. După ce ți-ai  ","article":"Te-ai trezit la viață, ca în orice dimineață banală. La fel de banal și tu, de altfel. După ce ți-ai făcut treburile, dacă ai vreuna, intri online. Computerul/telefonul îți rulează aplicațiile de socializare și începi. Cu ceva tot trebuie să începi.\n\nDai scroll în news-feed și te oprești brusc. Undeva, cândva, cineva a scris ceva și hopa! Harnic cum ești, te apuci să publici un comentariu. Ai și tu un punct de vedere dar nu doar atât.\n\nAcest comentariu public vine însoțit și de indicii referitoare la tine, în plan personal. Mă uit la profilul tău online iar lucrurile mi se confirmă! Uneori îmi pari a fi un om singur… fie în unul, fie în câți oi fi.\n\nPoate un om care nu mai are nimic de pierdut și nu-l mai interesează de vântul care-l seamănă.\n\nPoate îți împarți singurătatea cu niște licori bahice și dosul palmei cu cineva din preajmă. Analizăm ce scrii, fizionomia feței și poate un pic din trecutul tău virtual. Nu știm cu exactitate ce ai, dar ceva este.\n\nDacă finanțele, șefii, colegii, clienții, furnizorii, familia, prietenii și chiar sănătatea nu sunt mulțumitoare, acest lucru se află. Se află aceste detalii de către administratorii, moderatorii, autorii de pagini online. Chiar și restul utilizatorilor află mai multe.\n\nUtilizatorii, mulți dintre ei, sunt captivați de intrigă și cu popcorn-ul în brațe, parcurg cu nesăț reacțiile tale virtuale. Toți acești oameni află că ție nu-ți merg ploile așa cum trebuie în viață.\n\nCausticitatea cuvintelor tale nu atrage respectul nimănui. Mai sunt unul doi răsăriți care simt că le-ai făcut dreptate și reacționează pozitiv la ce ai scris. Aflăm și noi de ei, îi vizităm virtual și observăm asemănări. Da, s-ar spune că ne pierdem timpul dar oameni suntem.\n\nUn om dobândește niște virtuți sufletești și intelectuale odată cu vârsta. Totuși ajunși la o etate, mulți nu exploatează aceste virtuți. Acestea sunt undeva acolo în mintea lor dar nu-și alocă timp pentru ele.\n\nDacă totuși un oarecare comentator, vrea să-i scrie cuiva un comentariu, să-l gândească! Să analizeze modul în care își poate exprima punctul de vedere fără a jigni. Dacă nu a reușit acest lucru și începe să scrie orice și oricum în secțiunea de comentarii, poate fi o explicație sau mai multe.\n\nÎnseamnă că în aceștia, poate are loc un proces cathartic în acel moment. Este o artă de ei înțeleasă prin care își eliberază sufletul. Ca administratori de pagini online, webmasteri, putem fi înțelegători totuși.\n\nNu putem face recomandări medicale dar un pont le putem vinde. Ar putea avea nevoie de unul. De fapt nu i-l vindem, i-l dăm gratuit. Nu numai răuțățile unora sunt gratuite (că le decontăm noi din contul de publicitate). Și binele poate fi gratuit!\n\nMi-e teamă să nu ajung și eu așa. Să rămân fără vreun sens al propriei firi și să mă trezesc rănindu-i pe alții. Da, sunt persoane care îți dau motive să fii caustic. Sunt aceia cărora nici apa Iordanului nu le mai spală păcatele, la cât rău au făcut.\n\nPe aceia, biciul tastelor și al glasului vostru nu ar trebui să îi menajeze, ci să li se reamintească constant ce sunt. Dar de la asta la o reacție negativă la adresa unei persoane pe care nu o cunoști și nu ți-a greșit, e cale lungă.\n\nȘtiți, creatorii de conținut în felul lor, oferă ceva. Unii conținut plătit, alții gratuit dar un lucru îi leagă – pasiunea. Pun suflet în tot ce fac. Respectați-le munca! Că sunteți sau nu de acord cu ce au creat, lăsați-i în pace. Dacă aveți o opinie, exprimați-vă omenește!\n\nÎn afară de cei pentru care ați comentat urât, mai sunt și alții care vă citesc răutățile. Prietenii din… lista de cunoștințe. Și aceștia vă citesc inepțiile.\n\nMulți poate își fac o impresie proastă și evită anumite dialoguri sau activități ulterioare, în care să fiți și voi implicați. Nu veți ști de ce și probabil lucrul acesta să nu vă intereseze prea mult.\n\nTotuși, amprenta voastră online rămâne. Ce ați partajat, ce ați comentat, tot. Puteți șterge anumite lucruri dar ceva tot vă va scăpa. Oamenii nu sunt proști, își cam dau seama după cum scrieți și ce scrieți. Aceștia văd că sunt niște asemănări cu un anumit tip de persoană – cea pe care toți o evită.\n\nNu putem funcționa unii fără alții, iar omul care sare la om fără motiv, fizic/virtual nu este un individ care merită considerația celorlalți!\n\nDupă ce ați plecat de la internet-caffe-uri și v-ați tras cablul de net în casă, ați intrat într-o altă lume. În halat și in papuci, oricând, puteați spune ce doriți. Nimeni nu ar fi ieșit din monitor să vă ia de urechi. Așa că nicio asumare la nimic din tot ce spuneați și făceați, nu? Acum, după ce internetul a devenit accesibil financiar și de oriunde, ați spus să fie lucrurile bine făcute. Și au fost. În felul lor.\n\nMă bucur că v-ați petrecut timpul citind acest articol. Dacă o considerați o risipă de vreme, simțind nevoia ca și eu să știu asta, făceți-o omenește! Dacă nu aveți nimic de spus, aste este. Nu tăceți dar și contemplați-vă eficient măcar singurătatea!\n    ","previous":{"slug":"calatorie-in-timp","title":"Călătorie în timp"},"next":{"slug":"nu-stim-nimic","title":"Nu știm nimic"}},{"author":"Andra Cozma","date":"2021-09-08T21:06:34.000Z","slug":"calatorie-in-timp","status":"publish","title":"Călătorie în timp","excerpt":"O călătorie în timp ar fi binevenită, dacă ar fi posibilă. Una în care să-ți poți alege alegerile. Trecute sau  ","article":"O călătorie în timp ar fi binevenită, dacă ar fi posibilă. Una în care să-ți poți alege alegerile. Trecute sau viitoare. Ce ai fi putut face cândva? Ce crezi că vei face pe mai departe? Cum te vei schimba ca om pe axa timpului?\n\nVei mai avea aceleași opinii ca în acest moment? Dacă opiniile pe care le susții acum și în baza cărora iei anumite decizii, vor avea un preț? Tu cel din viitor ce i-ai spune celui de trecut, acum? L-ai lăuda, l-ai mustra?\n\nAi varianta de a-ți construi un dom de sticlă sau un zid înalt care să separe clar lucrurile. Viața ta de a altora cu care crezi că nu rezonezi.\n\nAruncă-ți smartphone-ul și orice dispozitiv de pe care te conectezi la internet! Debranșază-te de la curentul electric și de la apă caldă! Dă pe wc toate pastilele de cap sau de ce te doare pe tine în general!\n\nÎnchide frigiderul că e plin de E-uri cam tot ce e prin el! Aruncă-l și pe acesta cu totul. Fă-ți cruci! Pupă moaște secerate de vreme și așteaptă să-ți ciocănească miracole la ușă! Partajează mesaje religioase scoase din context și aranjează-le tu în pretext. Cel al facerii de bine, al noii lumi, după script. Dacă da, scriptu’ cui?\n\nHai în Evul Mediu sau în orice instanță temporală în care nu ai nimic din ce ai azi! Ia-i și pe cei dragi după tine chiar dacă nu au nicio vină. Sunt ai tăi, n-ai ce să faci. Veți suferi și vă veți bucura împreună de tot ce vă oferă doar natura.\n\nNu vreți așa, nu vă convine! Vreți să rămâneți la vremurile prezente când aveți tot ce vă trebuie. Să puteți folosi la greu tehnologia informatică pentru a o destabiliza pe cea medicală în aceste vremuri de restriște.\n\nV-ați luat angajamentul de luptători pentru o lume mai bună. Credeți că sunteți importanți și că purtați o mare răspundere. Asta credeți voi! Veți purta „doar” vina! Până la final! Pe firul vieții ce se va țese, oare ce personaj credeți că veți fi devenit? Cel bun, cel rău sau cel care nici n-a contat?\n\nCelor care ați pornit la luptă cu steaguri dacice, icoane și tincturi de lipitori, nu vă e teamă? Mai ales în online? Vi se stochează fiecare mișcare, pentru care ați dat accept. Aici nu mai sunt riscuri? Acceptați să vă dați datele străinilor pentru a avea unde striga sau cum?\n\nAveți o normă stabilită pentru această activitate? O postare, un share privind porcii de guineea, cere ceva la schimb, nu? Ce și cât de-ale gurii ați primit pentru a dezlănțui acești curenți sulfuroși?\n\nDe ce băgați frica în oamenii mai sensibili de înger? De ce profitați de cei care mental, fără vina lor nu înțeleg cum stau lucrurile? Au si ei dreptul de a rămâne sănătoși au și ei oameni dragi. Voi binele cui îl vreți? Deciziile lor sunt influențate de viralitatea voastră și îi poate costa! Cu ce drept faceți dezinformarea aceasta?\n\nPe de altă parte, cei care au ales conștient să fie cobai, le-a trebuit ceva curaj. Sunt acei cobai care nu au reminisciențele fricilor copilăriei. Nu le este frică de înțepătură. Sau poate le-a fost frică dar au ales sa se informeze!\n\nÎn cazul lor, nu trebuie să stea cineva să le explice de ț-șpe ori ceva. Nu au nevoie de lămuriri suplimentare. S-au informat. Înțeleg riscurile și beneficiile, pun în balanță totul și se conformează. Așa ca oile, cum vă mai place vouă să spuneți, mai precis, să guițați.\n\nDacă tehnologia din trecut s-ar întâlni la o masă cu cea de acum și cea viitoare, s-ar putea sau nu înțelege? Și-ar împărți pumni printre circuite sau s-ar așeza frumos să facă un plan? Un plan ce poate să prevină declinul omenirii!\n\nCum arată exact acest plan? Probabil o să-ți completeze creierul de la sine informațiile lipsă. În cazul celor ca tine, nu-mi pot închipui ce va ieși și pe unde.\n\nAcesta este marele păcat. Mulți nu țin treburile pentru ei, ci fac pe viralii. Să se ia și ei ca o boală. Un copycat al nereușitei lor pubere de a fi cei mai tari din gașcă, mereu în centrul atenției și pentru care acum suferă cei NEVINOVAȚI!\n    ","previous":{"slug":"doctore-coboara-si-printre-oameni","title":"Doctore, coboară și printre oameni!"},"next":{"slug":"comentam-deci-existam","title":"Comentăm ș-aflăm!"}},{"author":"Andra Cozma","date":"2021-04-09T10:55:33.000Z","slug":"doctore-coboara-si-printre-oameni","status":"publish","title":"Doctore, coboară și printre oameni!","excerpt":"Nu am putut înțelege cum între mine ca pacient și tu ca doctor, să nu se poată crea o punte  ","article":"Nu am putut înțelege cum între mine ca pacient și tu ca doctor, să nu se poată crea o punte de comunicare. Suntem oameni, totuși. Nu vorbesc de pacienții nesimțiți care asaltează doctorii cu întrebări și cer gratuități. Nu vorbesc de doctorii care pe bună dreptate nu au timp nici să respire.\n\nSunt doctori cărora le scrii cu referire la problema cuiva drag ție și aștepți. Nu aștepți să ți se răspundă în acel moment dar ai o speranță la un semn. Mai ales că nu dorești o consultație gratis.\n\nDa, știu, poate pe mulți doctori nu îi fac banii. Mi-e oroare să văd că nici empatia și compasiunea umană nu le mai oferă ceva. Ca atare, nu îți răspund dacă dorești o consultație. Pentru un copil, spre exemplu.\n\nSunt medici care își rezervă dreptul de a-și selecta pacienții.\n\nLa capitolul sănătate, aceste rezervări, sunt un pic cam… Mai ales dacă pacientul nu a fost un nesimțit, ci doar ți-a cerut politicos și sincer, ajutorul pentru copilul său.\n\nPacientul a consultat deontologia voastră și nu s-a regăsit în niciun caz în care l-ai putea refuza. Da, poți motiva lipsa de timp și de aceea nu îl poți consulta. Totuși omenesc ar fi să îi răspunzi celuilalt. Că nu ai timp, că nu e specialitatea ta sau un semnal interuman!\n\nSigur găsești jumătate de minut liber, să îi spui că ești ocupat și nu ai cum să îl ajuți. Nu îl lași să vorbească singur ca televizorul și să-l ignori total.\n\nAceastă experiență și multe altele de o gravitate mult mai mare, deschid cutia Pandorei din sufletele multor pacienți. Din păcate.\n\nOameni buni, voi sunteți doctori dar mai presus de toate, trebuie să aveți o sensibilitate aparte față de ceilalți. Vouă v-ar plăcea să vorbiți și să scrieți vreun mesaj și să rămâneți în pom așa? Să ai dubii dacă ai adresat sau nu mesajul unei ființe cuvântătoare?\n\nDe ce nu există la mulți doctori o împletire armonioasă între calitatea de om empatic și profesia de medic? Probabil că pe unii, odată cu profesia pe care ați dobândit-o prin ani de muncă, aveți și veleități de semizei.\n\nPractic, pacientul este un milog care aduce ofrande și îngenunchează în fața altarului pe care stă diploma ta. Umanitatea și compasiunea ta unde sunt? Sunt ascunse în spatele altarului, sub jilțul pe care stai, unde sunt?\n\nDe ce ai ales această profesie? Dacă tu ca medic nu îi răspunzi unei mame și o lași așa în ceață, ce se înțelege din asta? Mai rău doctore, dacă ești și tu părinte, cum poți să nu simți grija unei mame și o ignori?\n\nCe ai jurat tu doctore cu ani în urmă? Ce și pe ce ai jurat, că pe noi ne-ai înjurat. Da, cum unii aveți orgolii de doctor și noi pacienții avem o demnitate și așteptări!\n\nCe suntem pentru tine doctore? O masă amorfă de insecte tărâtoare, înțepătoare, borătoare, zgomotoase care nu îți dau liniște?\n\nCe suntem pentru tine doctore atunci când critici un pacient cu colegii tăi? Atunci când îl critici și râzi de el de față cu alți pacienți? Cum se simt aceștia?\n\nAi impresia că noi nu putem simți, observa lumea din jurul nostru dacă nu ne atârnă diplome de medic pe pereți? Este o profesie importantă și nobilă dar în lumea asta mai sunt și alți profesioniști din alte domenii.\n\nSunt oameni care îți construiesc casa, îți fac drumurile, îți apără drepturile, sau care chiar îți desfundă țevile și multe altele. Poți tu doctore să trăiești fără această simbioză? Să fii separat sufletește de oamenii care de voie de nevoie îți devin pacienți la un moment dat?\n\nA nu fi medic și a avea altă profesie, echivalează din start cu a fi mai puțin important? Te rog eu doctore, nu face greșeala pe care o fac mulți colegi de-ai tăi, adică să te dezumanizezi!\n\nTe rog doctore, nu îți face colegii de bună-credință de rușine și nici profesia! Printre cei ca tine sunt doctori dedicați, săritori și ajung să sufere din cauza ta!\n\nOamenii simpli, umili muritori, ajung să îi judece pe cei buni și sufletiști. Ajung să le aloce din start eticheta de aroganți, șpăgari și insensibili. Nu e drept pentru colegii tăi! Nu le face și lor rău, te rog!\n\nDoctore daca ești și tu parinte, ce exemplu le vei da alor tăi? Copilul tau are noroc cu tine pentru că știi ce ai de făcut. Ce să zic, copiii noștri au ghinion, că noi nu știm ce să facem. Nu avem pregătire medicală. De aceea doctore, cerem ajutorul! Nu ți-am deranja măria ta atotputernică dacă am ști ce să facem.\n\nMulți doctori ne judecă pe noi pacienții, că stăm să îl întrebam pe Dr. Google atunci cand avem o problemă! Suntem noi, unii! Unii ce simt frica de tine și rușine dacă îndraznim să îți pierdem timpul cu intrebări. Atunci, folosim ce avem la dispoziție – Internetul.\n\nUn efect al consultării Dr-ului. Google este cauzat de zidul pe care voi l-ați creat. Nu voi toți. Unii dintre voi. Nu bag toți medicii în aceeași oală, cred că s-a înțeles.\n\nAți ridicat un zid între voi și pacient. Mulți sunteți aroganți, îi vedeți pe pacienți ca pe niște proști. Nu vă modulați tonul, atitudinea, nu vă pasă cum transmiteți mesajul.\n\nUneori îi băgați pe oameni în sperieți cu diagnostice pe care le comunicati sec si lipsit de empatie.\n\nDa, știu nu aveți timp să vorbiți altfel, să îi povestiți omului diagnosticul cu prinți și zmei.\n\nNimeni nu va cere luna de pe cer! Dar puteți ajuta omul să găsească un orizont. Săracul om nu trebuie să orbecăie prin întuneric, ceață, fum către ultima licărire de suflare.\n\nPentru unii dintre voi, fiecare om e un alt caz. Pentru familia lui, el este totul. Poate și cei dragi vouă pentru voi, nu?\n\nNu îți face colegii și profesia de rușine, doctore, tu un anume doctor! Te vom evita cu toții. Asta îți dorești? Să nu te mai bâzâie nimeni? Așa erai și la începutul carierei tale? Mă îndoiesc.\n\nÎți place să stai în jilț și să iți contempli diplomele de pe perete? Ai tot ce îți trebuie. Poți să trăiești și fără obiectul muncii – pacientul. Oricum, pentru el nu vei mai exista. De parcă ți-ar păsa ție de asta.\n\nCa om și profesionist ai văzut ce minuni fac recomandările? Omul te place, le vorbește altora despre tine și devii ca o icoană pentru restul. Tu nu vei mai putea avea parte de acest statut. Îți spui că are balta pește. Are. Până la un moment dat.\n\nAi avut noroc că nu te-ai nimerit printre doctorii care au ajuns să spele wc-urile străinilor. Ai avut șansa să poți profesa și să nu îngroși rândul șomerilor. Ai avut șansa să nu sprijini ziduri în rezidențiat și ai învățat meserie.\n\nTe-ai ajuns acum? Te dai inabordabil și te simți important în fața pacientului? Importanța ți-o oferă pacienții care îți remarcă profesionalismul, dedicarea și calitățile sufletești.\n\nDoctore, tu! Nu, nu vorbesc de îngerii în halate albe ci tu cel care crezi că ești mai presus… Te-au școlit cărțile, profesorii, anii de practică dar pentru a simți lumea din jur ca un om, cine te-a școlit? A fost cineva?\n    ","previous":{"slug":"vaccin-si-teama","title":"Vaccin &#8211; rațiune, teamă, alegeri!"},"next":{"slug":"calatorie-in-timp","title":"Călătorie în timp"}},{"author":"Andra Cozma","date":"2021-03-24T11:56:46.000Z","slug":"vaccin-si-teama","status":"publish","title":"Vaccin &#8211; rațiune, teamă, alegeri!","excerpt":"Fără teamă, s-ar spune! Fără teama pentru ce ar urma și cu speranță spre mai bine! Poate un om normal  ","article":"Fără teamă, s-ar spune! Fără teama pentru ce ar urma și cu speranță spre mai bine! Poate un om normal la cap ar putea face asta. Eu îmi caut problemele din cap și fricile din alte frici și văd că tot găsesc câte ceva ici-colo.\n\nÎmi este foarte teamă că lucrurile nu vor decurge bine, atâta tot.\n\nAm încredere în medici și în știința medicală care a evoluat mult de la tratamentul cu lipitori, poțiuni din păpădie, dinți de cârtiță, păr de cal și coadă de mătură. Problema e alta.\n\nTeama mare este asupra lucrurilor pe care nu le știm cum sunt în realitate. Teama asupra lucrurilor pe care nici medicii încă nu le cunosc sau nu le fac cunoscute pe deplin.\n\nGândul la vaccinul de sorginte anglo-suedeză ce stare îți creează? Știu, sunt câteva cazuri izolate dar e o treabă de la care tot nu îți poți lua mintea.\n\nDacă ești tu cel care trage paiul cel mai scurt și suferi ceva efecte? Efecte pentru care se găsesc corelații și se caută soluții doar după ce mai mulți oameni trec pragul lui „Ghencea?”\n\nÎn calitate de ce trec bieții oameni acest prag? De carne de tun, victime colaterale, martiri onorați pentru contribuția adusă științei pe masa de disecție?\n\nPoate aternativa bolii e mai liniștitoare decât necunoscutul unui anume vaccin de care mulți se tem să recunoască și altele.\n\nCa autoritate stăpână peste medicamente alegi totuși să pui în prospectul acelui vaccin și acele efecte adverse despre care știi că au dus oamenii la spital și după caz, la groapă. Ciudat e că susții lipsa vreunei corelații dintre diverse afecțuni apărute și serul de la acea marcă?\n\nDacă afirmi că e sigur și nu are legătură cu efectele raportate, totuși de ce le vei pune în prospectul acelui vaccin? Ca să dormi liniștit cu mâinile curate și împăcat cu tine că ai o probitate morală de necontestat?\n\nAcest ser este mai ieftin, e mai ușor de păstrat și rentează mai mult. În ciuda „câtorva” efecte rare ca frecvență. Sau pentru că e mai ieftin și ușor de păstrat decât restul, poate de aceea i se bagă bețe-n roate? Oricare ar fi adevărul, tot nu poți să îți iei mintea de la problema asta. Informația a apucat să pătrundă în mintea ta.\n\nAi fi judecat ca irațional, temător, ignorant și sfătuit să îți bagi mințile în cap pentru că nu are ce să se întâmple. Recunosc că nu mi-am dezvoltat niciun mecanism de apărare referitor la această problemă. Mecanisme de tipul: „n-are ce să se întâmple, un caz la 1 milion”, „Exagerezi!”, „Nu te mai lua după toți, o să fie bine!”, ș.am.d.\n\nDa, eu nu mă pot apăra folosind exemplele de mai sus. Simt tensiunea din plin. Așa am fost eu și poate mulți alții, pe lângă orice problemă a vieții. Am fost un struț care nu a găsit un nisip eficient unde să-și ascundă capul. Ca urmare, a trebuit să privească realitatea fără niciun filtru, costum de protecție, fapt ce i-a afectat mintea, stomacul, alegerile și relațiile cu oamenii din jurul său.\n\nVaccinarea e bună pentru omenire. Și-a dovedit efectele pentru multe boli, inclusiv pentru actuala boală. Totuși, dacă simțiți vreo teamă privind o anume marcă de ser, nu refuzați vaccinarea, doar cereți altceva. Dacă nu se poate, măcar așteptați pentru centrele unde primiți serul dorit. Da, nu e timp de așteptare pentru un ser anume, nu e timp de „fițe” dar…\n\nAm fost dintodeauna adepta vaccinărilor și a progreselor lumii moderne dar cu toate astea, sunt om. Mai normal sau mai puțin, mai prost sau mai inteligent. **Cine** sunt eu să pot avea pretenția de a alege? Poate **ce** o să fiu după, dacă trag paiul cel mai scurt?\n\nCu toate acestea, haideți să facem totuși pasul decisiv pentru a ieși din aceste vremuri prin vaccinare! Știu, frica este mare și e îndreptățită dar cu toate riscurile, ce alternative ar mai fi?\n    ","previous":{"slug":"la-multi-ani","title":"La mulți ani, soarele meu!"},"next":{"slug":"doctore-coboara-si-printre-oameni","title":"Doctore, coboară și printre oameni!"}},{"author":"Andra Cozma","date":"2021-02-21T11:26:03.000Z","slug":"la-multi-ani","status":"publish","title":"La mulți ani, soarele meu!","excerpt":"Astăzi, Denisucul meu a împlinit un anișor. Îmi aduc aminte de momentul în care eram în sala de operații. Momentul  ","article":"Astăzi, Denisucul meu a împlinit un anișor.\n\nÎmi aduc aminte de momentul în care eram în sala de operații. Momentul un pic mai lung până să-ți aud glăsciorul. Un pic vinețiu, un pic cu probleme de respirație, din ce am aflat ulterior, dar ai reușit să țipi. Ai reușit să te faci auzit și să mă asiguri că în ciuda a tot ce a fost, ești bine.\n\nÎmi aduc aminte momentul în care te-am adus acasa și tatăl tău s-a ocupat de tine. Eu mă dusesem să îmi mângâi cățeii în acel moment. Aceștia erau speriați, derutați de tot ce se întâmpla. Eu eram parcă altfel, prea tulburată, prea emoționată, iar ei au simțit asta.\n\nDupă revederea cu prietenii necuvântători, am revenit în camera ta, dragul meu. Mă uitam la tine și nu îmi venea să cred că acest corp al meu încercat de greutăți, a reușit să te aducă pe lume.\n\nDormeai destul de mult la început, ca orice bebel. La fiecare trezire a ta, camera parcă se lumina de bucurie. Te întâmpinam cu „Bună dimineața, soarele meu”! Pentru că asta ești pentru mine – soarele răsărit într-un final, după atâta întunecime.\n\nMi-am dat seama că eu nu mai sunt eu. Sunt tu. Pentru tine am să am mai multă grijă de mine, pentru tine am să respir și am să trăiesc. Murise vechiul eu iar altul îi luase locul.\n\nVechiului eu, îi plăcea să bea cafeaua în liniște, să facă ce vrea, când vrea, să stea unde vrea cât vrea și s-a înțeles ideea. Noul eu a venit cu lipsa timpului de a mă dumiri de dimineață, de a apuca să mănânc, de a mă spăla în voie, de a găti mai bine, de a face curat mai în detaliu. Noul eu nu mai reușea să se uite la un film, să mai scrie vreun articol pe blog, să mai scrie în agende idei, planuri și să… își facă unghiile? Nonsens.\n\nMă uitam la tine cum stăteai în pătuț. Timpul curgea greu, apoi din ce în ce mai repede. Cât de repede ai fugit, timpule?\n\nÎmi amintesc primele tale încercări de a zâmbi, iar apoi zâmbetele erau constante, declanșate de prezența noastră lângă tine. Începusei să simți prima bucurie, dragul meu. Bucuria de a te simți în siguranță, alaturi de chipurile familiare ție.\n\nȘtiu că în primele tale zile, în prima ta lună de viață, totul era atât de greu. Oboseala, operația, lipsa timpului, frica de a nu face ceva greșit, stângăcia mea în a înțelege ce-mi transmite plânsul tău, mă copleșeau.\n\nFăceam șanțuri în podea, la cât de mult timp te plimbam noaptea. Adormeai pe la 21.30-22.00. Încercam să adorm și eu repede, să prind un pic de somn. Apoi te trezeai pe la 00.00-01.00. Tatăl tău se ocupa de trezirea ta mai în noapte târziu. Făceam cu schimbul. Eu urma să te preiau în următoarea repriză de trezire, de la 2.230-3.00, până la… Mă țineai trează până la 5-6 dimineața de multe ori, cu o repriză de somn în jur de 7.00. Apoi iar, „ueeee”.\n\nAnul în care te-ai născut a fost mai altfel. Aveam probleme să ajung și la spital să-mi scoată firele, că se anunțase epidemie de… gripă. Era luna în care țara noastră a avut primul caz de infecție cu covid19.\n\nLa controlul de o lună nu am mai ajuns. A venit starea de urgență, în ziua în care trebuia să am controlul. Pandemia a băgat frica în oameni și ne-au închis în case. Ne-au închis atunci când infectările nu erau așa de mari, nu ca în momentul în care scriu aceste gânduri.\n\nAcum când infectările sunt mult mai multe, deși cu măști și alte măsuri de precauție, suntem mai liberi să umblăm pe străzi decât atunci, pe 14 martie 2020. Ziua stării de urgență. Ziua în care trebuia să scrii pe o foaie de ce ieși și unde te duci. Fie că plimbai câinii sau că mergeai la supermarket. Altminteri, erai taxat. Erai taxat dacă nu aveai o foaie pe care scria unde te duci.\n\nTe-ai născut într-un an istoric. Un an în care am avut nevoie la doctori dar am amânat. Toți am amânat lucruri pentru noi. A fost un an al amânării, al statului în casă, al întreruperii întâlnirilor a omului cu om, un al al izolării și așteptării. A fost un an de pauză pentru omenire.\n\nPentru mine, în particular, a fost un an de fast forward. Nu aveam timp să mă gândesc prea mult la ce se petrecea dincolo de geam, dincolo de ușă. Bunica ta îmi procura cele necesare de la farmacie, piață. Eu nu prea ieșeam, poate așa să plimb un pic câinii, atunci când avea cine sta cu tine.\n\nÎncepuse penuria, oamenii speriați, goleau frenetic rafturile magazinelor, farmaciilor. Aveam nevoie de diverse iar cozile, aminteau de vremurile demult apuse despre care eu nu pot vorbi prea multe că nu le-am trăit pe pielea mea. Se pare că lipsurile vremurilor dinainte de 89 prinseseră viață în acest an în care s-a întâmplat să te naști tu. Îmi era frică să nu rămân fără cele necesare pentru tine.\n\nCând tu ai început să ne arăți primele zâmbete, situația de urgență încă era. La cele 2 luni împlinite, nici dna dr. de familie nu a vrut să vină la tine acasă pentru a-ți administra vaccinul. Te-am dus până la cabinet, asta e. Erai la fel de zâmbitor în cabinetul medical. Asta până la injecție…\n\nDupă 15 mai, libertățile noastre s-au mai extins, nu mai ieșeam cu foaia până la magazin, puteam ieși în vizită, să mergem la plimbărică. Cu toate că și înainte de starea de urgență, parcă presimțeam ceva, am reușit să te scot afară ca să cunoști soarele și el pe tine, așa cum se cuvine. Mă bucur că măcar atât reușisem să fac.\n\nTe-ai născut într-un an dificil pentru omenire dar unic și de neuitat pentru mine. Ai luminat viața mea și pe a celor din jur. Ai avut marele noroc și eu pe lângă tine, ca tatăl tău să-ți fie aproape zi de zi, putând lucra de acasă. S-a ocupat de tine de multe ori cu prețul orelor de lucru, cu prețul lipsei de concentrare la ceea ce ne aducea un venit constant. Un tată dedicat, un soț bun, o famile împlinită. Nici nu știi suflețelule cât ești de norocos!\n\nÎmi aduc aminte primul tău zâmbet, primele tale reacții atunci când îți dădeai în cap cu vreo zornăitoare. Chiar și la 5-6 luni încă îți mișcai mânuțele în toate direcțiile și erai foarte energic. Te puneam în pat, cu multe pernuțe în jur, îți scoteam cutiile cu jucării și le scoteai pe rând dar mereu trebuia să te veghez, că altminteri, iar mai găseai cu ce să îți dai în cap/față.\n\nMă uitam la tine cum evoluai, te studiam minute în șir pentru ca mintea mea să rețină fiecare detaliu al ființei tale. Era un lung proces de asimilare, de parcă intram într-o stare meditativă din care nu îmi mai venea să ies.\n\nPrimele tale alimente solide… Cum te strâmbai tu atunci când nu îți plăcea ceva. Cum curgea mâncarea pe lângă și cum aruncai cu ea, iar câinii tăi erau la datorie acolo. Ei te încurajau să mănânci, să faci asta cu încredere și firesc. Mâncai cum puteai, totul pasat cât se putea de bine. La 6 luni aveai doi dințijori jos. La ce-a de-a 9-a lună a mai apărut un dinte sus și înspre 11 luni, a apărut timid și perechea lui. Încă așteptăm să iasă în întregime și dințișorul acesta. In partea dreapta jos, am văzut că îți mai apare acum un dinte. Nu ai toti cei 6 dinti pâna la 1 an dar care-i graba?\n\nLunile au trecut și am văzut cum ai făcut timid primii tăi pași. De la 6 luni, ai folosit premergătorul. Era perioada în care puteai deja să te deplasezi ușor pe lângă pat. Cam pe la 8 luni, ai reușit să faci 2-3 pași nesusținuți și un mic plonjon pe burtă. Pe la 10 luni ai început să mergi de-a binelea. Erai curios de totul din jurul tău, erai atent la orice mai puțin la pașii tăi și mai plonjai un pic pe podea.\n\nÎn apropierea zilei tale de naștere, tragem linie și devenim nostalgici. „Răsfoim” albumele de poze din Google Photos. Ne uităm la cât de mult ai crescut și cât de mult ți-ai deschis ființa către lume. Cât de vesel și cât de mult bolboroseai tu de toate. Întâi „ueee”, după un timp „meme” atunci când voiai ceva, apoi chiuielile tale și datul energic din cap și fluturarea mâinilor de entuziasm.\n\nCred că sunt destui părinți care simt nostalgie atunci când copilul lor împlinește 1 an de viață.\n\nE ceva firesc să simt o emoție puternică o nostalgie. De asemenea, simt un dor de bebelușenia ta. Deși a fost o perioadă grea, parcă aș mai vrea să întorc un pic timpul. Să te mai țin în brațe minute în șir fără dureri de spate. Mă rog, nu așa mari. Am încercat să savurez la maximum fiecare clipă alături de tine. Mă ia tristețea pentru momentul în care trebuie să dau altcuiva hăinuțele, jucăriile tale de bebe. Tranziția de la o etapă la alta a vieții tale, îmi provoacă tristețe privind rapiditatea trecerii timpului.\n\nPentru noi ești cel mai cel copilaș, ești soarele nostru! Vom fi cei mai mândri părinți, cei mai fericiți. Ne vei avea alături la bine și la greu iar peste ani, indiferent pe care țărm vom fi, te vom veghea neîncetat și te vom iubi nespus!\n    ","previous":{"slug":"decaderea-omului-simplu","title":"Decăderea omului simplu"},"next":{"slug":"vaccin-si-teama","title":"Vaccin &#8211; rațiune, teamă, alegeri!"}},{"author":"Andra Cozma","date":"2021-02-01T13:12:10.000Z","slug":"decaderea-omului-simplu","status":"publish","title":"Decăderea omului simplu","excerpt":"Decăderea omului simplu. A aceluia care contribuie zi de zi la micile suferințe ale altora prin simplicitatea gandirii si firii  ","article":"Decăderea omului simplu. A aceluia care contribuie zi de zi la micile suferințe ale altora prin simplicitatea gandirii si firii lui. Această decădere este destul de probabilă și destul de dureroasă. Nu că ar exista o roată care să se întoarcă sau să fie cineva care să-i noteze faptele bune/rele în carnețel. De cele mai multe ori, acești oameni suportă consecințele faptelor lor pentru că până acolo le-a ținut. Nimic mai mult.\n\nDecăderea celui prea plin de sine. A celui care adoră să se audă vorbind și să le țină altora teorii pentru a-i corecta. Cel care te împroașcă cu săgeți sub masca binelui pe care chipurile ți-l vrea. Acești oameni nici la masă nu te lasă să fii liniștit. Ei se simt bine atunci când îți evocă momente dureroase din viața ta de îți rămâne și mâncare-n gât.\n\nȘtii cum se produce decăderea omului plin de sine, doritor de a-i corija pe alții, avid de atenție, invidios pe alții și torționar emoțional? Treptat și simplu.\n\nCu timpul, singurătatea și respingerea celorlalți îl fac să se simtă nesigur, rănit. Nu mai mănâncă bine, nu mai cere nimic pentru el, stă retras, cu capul plecat. Toți din jurul lui se dau la o parte. Singurătatea îl duce la depresie. Unora li se accentuează pornirile etanolice sau de alt tip și treptat, se pierd în ele.\n\nMai că ți se face milă de acest om. Dacă te impresionează faza în care se află și vrei să devii mai uman cu el, ține-te! După ce i se reface tonusul emoțional, acesta revine la forma inițială. Iar devine respingător, plin de sine și toate cele mai devreme enumerate.\n\nDecăderea, de cele mai multe ori este singura fază în care acești oameni pot funcționa fără a-i răni pe alții. Mila trebuie să fie acordată cu rațiune nu cu emoționalul și cu porția, cum s-ar spune. Altminteri, te reîntorci la zicala „pe cine nu lași să moară, nu te lasă să trăiești.” Ei trec printr-o decădere fizică, emoțională, socială care a fost produsă în urma unei decăderi de de duh preexistente.\n\nNimeni și nimic nu îți va face dreptate. Trebuie doar să ai răbdare. Orice om care se vede mai presus și îi rănește pe ceilalți, nu vede și ce-l așteaptă. Nu are cum să vadă mai departe de propria persoană, dar e ceva acolo și îl va zgudui bine de tot.\n\nNu zic să te bucuri de răul lui, nu spun nici să-ți fie milă de el. Încearcă să te detașezi emoțional de tot ce ți-a a pricinuit și să nu devii ca el cu alții!\n    ","previous":{"slug":"mame-defecte","title":"Mame defecte"},"next":{"slug":"la-multi-ani","title":"La mulți ani, soarele meu!"}},{"author":"Andra Cozma","date":"2020-09-12T18:12:00.000Z","slug":"mame-defecte","status":"publish","title":"Mame defecte","excerpt":"În acest articol, voi scrie despre anumite comunități(adunături) de mame, mai aparte. Despre unele, fine observatoare ale vieții altora, ce  ","article":"În acest articol, voi scrie despre anumite comunități(adunături) de mame, mai aparte. Despre unele, fine observatoare ale vieții altora, ce sunt „înființate” pe grupurile de Facebook, pe băncile din parcurile de joacă sau oriunde. Oriunde în viața altora, mai puțin în a lor. Aceste femei le „toacă la cap” și le rănesc pe alte mămici cu tâmpeniile lor. Nu au pic de remușcare, vorbesc tot ce le vine la gură, în numele dreptății pe care pretind că o au.\n\nEle sunt spontane și incredibil de sincere cu tine, până la a te jigni. „Ce, doar nu te supără adevărul, nu?” Niște străine, emit cu nonșalanță, judecăți de valoare. Treci mai departe, fă-te că nu auzi. Printre cele mai controversate subiecte sunt: modul în care s-a născut(natural/cezariană), alăptarea, diversificarea, vaccinarea și chestiunile referitoare la parenting, în general.\n\nAcestea le judecă pe alte femei pentru alegerile lor și le socotesc neputințele ca lipsă de voință, comoditate, prostie și alte cele. Le percep ca a fi „defecte” și neconforme cu statutul de mamă devotată și implicată. Indiferent de cât se chinuie o mamă să fie cât mai bună pentru copilul ei, gurile rele nu au odihnă și probabil nici grijă cum se cuvine de progeniturile lor.\n\nFemeile de genul, vor să se erijeze într-un judecător drept dar filtrează toate informațiile din jur ca un „decantor” defect. Apoi, aceasta refulează în diverse grupuri de discuții, fie ele virtuale sau „face tot face”. Sunt acele persoane ce se consideră sacrificate pe altarul maternității.\n\nSunt pe deplin nemulțumite de viețile lor dar „se simt datoare” să le corecteze pe ale altora. Sunt femei ce au o anume ideologie, așa, mai altfel. În loc să țină ideologiile pentru ele, acestea încearcă „să evanghelizeze” cât mai multe minți. De preferință, pe mămicile cu stimă de sine scăzută și cu o reziliență redusă în fața problemelor de viață. Acestea consideră că ele cunosc mai bine cum stau lucrurile despre a fi mame și parcurg cu nesăț materialele pseudoștiințifice de pe net.\n\nAcum, oricine își poate publica o carte elucubrată, pe baza unor informații citite pe diagonală. Multă lume poate citi, repeta, memora și debita în diverse publicații. Mare atenție de unde vă luați informațiile! Bătălii între mame se dau și în realitate dar așa mai „piano”. „Bomboana” de pe tort, tot pe net o găsești.\n\nÎn online fiecare are un alter ego care mai de care. Acolo găsești mulți medici, farmaciști, biologi, ingineri în-de-toate, consilieri nu-știu-de-care, antreprenori-în-diverse, savanți-de-renume-virtual, vizionari-în-te-miri-ce etc. Ce contează „ce învârt” în realitate?\n\nPe internet, toți se erijează în ce vor. Din păcate, au păreri formate din alte păreri și nu reieșite dintr-un proces temeinic de informare. Acest proces necesită timp, răbdare și gândire fără erori de logică. Este un proces care nu trebuie să fie bazat pe hormonii de mamă și pe complexe personale în general.\n\nFerească sfântu’ să gândești, vorbești(tastezi) păreri diferite de-ale lor! Te execută instant. Online, evident. Aici poți muri de câte ori vrei, nu-i bai. În realitate, preferă să te mănânce de unde pot, „că cam” evită confruntările directe.\n\nSunt femei care le suie pe alte mame pe eșafodul din piața centrală offline/digitală. Într-o piață unde și puii din galantare au o opinie, unde și oile pot face afirmații de la A la Be, unde și vacile pot arunca și ele un Mu cu bălegar, unde și scroafele râmă fără deranj viețile altora. Oare copiii acestor femei cum sunt crescuți? – Când au timp acestea să stea pe Facebook și să comenteze, să modereze postări și să o țină langa in polemici? Polemici lungi ca de articole pe blog, scrise în secțiunea de comentarii, spre exemplu.\n\nCred că se fac aproape două luni de când mă chinui să termin acest articol. Le „invidiez” pentru timpul disponibil pentru a scrie. Și cât timp au la dispoziție pentru a-și scrie maldărul de cuvinte pentru a-și argumenta opiniile, Doamne… Când au timp să aibă grijă și de familiile lor? Doamne cât de multe explicații au pentru propriile opinii. Îți dai astfel seama, de cât de mare este încercarea lor de a se convinge și pe ele însele de ceea ce zic.\n\nDacă o mamă nu alăptează, nu mai aruncați cu pietre în ea! Nu o mai judecați ca fiind putoare, că vrea independența pe care voi nu aveți. O mamă care nu își poate alăpta copilul sau nu vrea, nu poate fi judecată că este mai puțin mamă. Sunteți stresate dar nu faceți rău în jur cu veninul vostru! O mamă normală își asumă neputințele, alegerile și viața în general. În privința multor mame, din păcate, acest aspect al normalității e discutabil.\n\nDacă o mamă nu a născut natural fie din motive medicale, fie că asa a ales, lăsați-o în pace! Nu sunteți în măsură să o judecați și credeți-mă, că poate a suferit mult mai mult decât unele femei cu nașteri normale. După o cezariană, rămâi cu ceva urmări. Ai amețeli, dureri de cap, de burtă și multe altele. Plus, disconfortul ca depinzi de alții să facă treaba ta. Primești niște ajutor, dar până la un moment dat. Nu are cine să îți gătească constant și te ridici operată să o faci tu.\n\nNu are cine să stea nonstop de tine și te mai apuci să strângi una alta prin casă. Totul, în timp ce trebuie sa vezi de cel mic și de durerile continue, insuportabile. Poți să ajungi să ai infecție la incizie, să stai la 6 ore să îți cureți operația. În timp ce copilul plânge. În timp ce nu ai timp nici de a respira. Ajungi să te simți îngrozitor de obosită, pentru că nu ai avut timp de odihnă după operație.\n\nDe asemenea, anemia cu care vii acasă te încetinește în tot și te sprijini de pereți uneori, pentru ca nu mai poți. După luni de zile, mama cu cezariană e întrebată pe stradă de ce burta nu i-a scăzut, de ce se mișcă greu. După o cezariana rămâi cu dureri mult timp.\n\nTrec luni de zile și tot mai simți arsuri, înțepături în zona inciziei și te dor mușchii abdominali care tot nu au revenit la forma inițială. Nu toate femeile cu cezariană suferă într-atât și nu toate rămân cu burta atârnată mult timp. Cu toate acestea suntem noi celelalte, care am tras paiul cel mai scurt.\n\nNeputându-se pargurge etapa firească a nașterii naturale procesul de refacere este foarte anevoios și cu riscuri mai mari. Așadar nu vă mai uitați multe dintre voi cu superioritate la mamele care au avut cezariene. Habar nu aveți până nu trăiți totul pe pielea voastră. Bucurați-vă dacă ați putut naște normal și fiți cu bunul simt la voi, ca răniți gratuit.\n\nSunt de asemenea multe mame care te consideră mai mică, mai puțină, insuficientă, chiar defectă! Un „biet” comparativ de inferioritate, care nici el însuși nu își găsește liniștea în gura lor. De ce să fii mai puțin mamă fiindcă ai doar un singur copil? Da, poți fi mai puțin sau mai mult obosită decât o mamă cu 5-10 copii. Sunt mame care nu se plâng că le e greu, că așa au stat lucrurile și la bunicile noastre și că s-au descurcat cu mulți copii.\n\nCum sunt acești copii? Sunt cu toții sănătoși, încrezători, curajoși, echilibrați, fără tulburări pervazive? Cum sunt acești mulți copii, care au avut alocată doar o resursă mică din de toate(eventual excluse atenția, afecțiunea)? În câte să se fi împărțit mama lor? Energia oferită unui singur copil, te dezbracă de forțe și de tine însăți și ajungi să îți conștientizezi limitele.\n\nDacă în acest moment al vieții tale, simți că ți-e greu cu unul, de ce l-ai chinui și pe al doilea, treilea etc? Orice alt suflet adus pe această lume are nevoi. Nevoi care depind de o sursă de hrană, atenție, afecțiune, protecție, respect, considerație și un echilibru! E absolut necesar să conștientizezi dacă îți poți asuma acest lucru! Nu toată femeile sunt pregătite de mai mult. Ce, îți place să îi vezi jucându-se împreună atunci când faci mai mulți, nu?\n\nCu aceeași energie pot juca și la masa succesorală, atunci când tu vei fi la cei doi metri ai subsolului etern și apoi să se sfâșie ca hienele. Rar mi-a fost să văd că frații rămân frați până la capăt.\n\nFă mai mulți copii dacă ai timp, resurse materiale disponibile dar nu te baza că vor fi unul pentru altul la greu.\n\nDacă o mamă nu e obsedată de curățenie și nu se vaită că îi e greu cu copil și toate cele, de ce s-o judecați doar pentru că voi vă chinuiți? Poate a avut ajutoare pe lângă ea sau poate alege să nu se streseze într-atât și astfel se bucură mai mult de viața de mamă. De ce faceți opinie separată și mutre la ea? Trebuie să arate a mamă epuizată ca să fie eligibilă pentru a purta un dialog cu voi?\n\nAlt subiect… sunt mame care trebuie să remarce verbal faptul că tu ai copilul subțire îmbrăcat. Eu ca mamă aleg să nu-i pun mai multe haine decât este necesar. Îl țin chiar și cu aer condiționat dacă temperatura în cameră depășește 23.5 grade. Am grijă să văd ce afișează higrometrul, pentru că umiditatea optimă în cameră e un factor important pentru menținerea sănătății copilului. Am grijă să nu-i fie frig dar nici foarte cald.\n\nCăldura și aerul uscat fac rău iar copilul trebuie ulterior să fie dus la doctor pentru că se pomenește cu fel de fel de afecțiuni. Încerc să nu-mi transform copilul într-un mucios, behăit, alergic și alte cele.\n\nAtunci când vedeți că o mamă arată bine după puțin timp de la naștere, de ce vă e ciudă? Pe voi trebuie să vă intereseze familia voastră și atât. Fiecare corp e diferit și fiecare mamă e unică în felul său și va rămâne o femeie frumoasă indiferent de numărul de kg acumulate. Frumusețea existenței unei alte vieți în viața ta, e cea mai de preț frumusețe!\n\nAtunci când o mamă vă povestește cu bucurie de realizările copilului ei, de achizițiile specifice vârstei, fiți atente la cum le vorbiți! Nu le spuneți acestor mame în ton de regret despre cum copii voștri nu au făcut nu știu ce, că ei nu s-au dezvoltat nu știu cum, la nu știu ce vârstă etc. Le faceți să se simtă prost și vinovate și veți ajunge și voi doar să vă faceți mai mult rău.\n\nFiecare copil are ritmul lui de dezvoltare. Ce am scris e valabil și pentru situația opusă. Dacă al vostru copil e mai precoce decât al celorlalte mame, nu începeți să vă lăudați și să vorbiți aiurea.\n\nAm văzut câte observații primesc părinții care au și animale de companie. Un mediu unde și cuiul din perete e igienizat și sterilizarea e obsesivă, contribuie la afecțiunile de sănătate ulterioare ale copilului. Animalul vaccinat, deparazitat și iubitor cu familia, reprezintă cel mai bun mediu pentru o dezvoltare armonioasă a unui copil.\n\nDacă o mamă își ceartă copiii, le ține teorii, știe ea de ce o face. A ajuns la epuizare, nu mai poate, lucrurile sunt haotice în jurul ei. Atât îi mai lipsea, să o mai evalueze și o „comisie” de mame. „Uite-o cum țipă, e nebună”, uite una, uite alta. Membrele comisiei, numai în ograda lor uită, din nou, să se uite. Aduceți-vă aminte că nu ați absolvit nicio școală a părinților.\n\nDacă îi observați pe unii copii mai nu știu cum decât ai voștri, tăceți din gură! Nu vă cere nimeni părerea. Sunteți fix acele mame care au probleme mai grave decât cei pe care îi judecați. Aveți un handicap care nu are grad dar are gravitate! Mare.\n\nTotul se învață din mers. Nu știu în ce măsură cursurile de parenting sau grupurile de discuții pe această temă ar putea ajuta. Oare acestea pot oferi vreo soluție pentru a deveni un părinte ideal?\n\nPot acestea pune bazele unui etalon al părintelui calm, bine informat, creativ, cu o viață echilibrată și un copil dezvoltat armonios? Realitatea va fi întotdeauna altfel, pentru că oricâte informații ai afla, probabil te vei lovi de „practica mă omoară!”. Dai banii pe cursuri, îți iei notițe, ești „zen” o zi două, apoi te reîntorci la felul tău de a fi. Pentru că… ești om!\n\nCine pretinde ca stăpânește lucrurile legate de parenting, se amăgește singur.\n\nCe mamă sunt eu pentru că am vorbit despre abordarea unor mame privind copiii(ai altora, nu ai lor)? Nu știu. Probabil că și tu ai o părere acum, despre ce nu sunt și ce nu fac ca mamă. Ai dreptul să ai păreri și sa ma judeci dacă simți asta. Totuși, nu ar trebui. Consumi energie prețioasă pe care ai putea să le-o oferi celor dragi.\n\nAcestea sunt doar câteva chestiuni observate de mine referitoare la interacțiunile mai puțin plăcute dintre mămici.\n\nTandemul mamelor defecte-perfecte. Reprezintă floarea și buruiana, eu și tu sau poftim, invers dacă vrei, treci tu în locul meu. Eu perfectă, tu defectă. Nu prea vrei, nu? Atunci, abține-te si trăiește-ti frumos mămicenia! Mamele defecte vor să fie lăsate în pace! Scurt/2.\n    ","previous":{"slug":"acasa-cu-bebelusul","title":"Acasă cu bebelușul. Trăiri sufletești"},"next":{"slug":"decaderea-omului-simplu","title":"Decăderea omului simplu"}},{"author":"Andra Cozma","date":"2020-04-15T18:12:50.000Z","slug":"acasa-cu-bebelusul","status":"publish","title":"Acasă cu bebelușul. Trăiri sufletești","excerpt":"Într-un final, am ajuns acasă. Am plecat doi și ne-am întors trei. Imediat, m-am apucat de treabă, operată și șchiopătând(da,  ","article":"Într-un final, am ajuns acasă. Am plecat doi și ne-am întors trei. Imediat, m-am apucat de treabă, operată și șchiopătând(da, căzusem în salon în ziua externării). Schimbat copil, hrănit, adormit etc. Nu am fost derutată, să nu știu cu ce să încep. Nici nu am dezvoltat vreo țăcăneală axată pe curățenie, ca metodă de combatere a anxietății. La mine altele au fost.\n\nSituațiile în care auzeam copilul că plângea mă cam afectau. Efectiv cum îl auzeam plângând, mă blocam și îmi scăpau obiectele din mână. Îmi simțeam timpanul perforat. Nu puteam înțelege nimic din ce mi se spunea și nici nu puteam rosti clar un cuvânt, datorită sunetului scos de copil. A fost tare frustrant cu țipetele lui, cel puțin în primele două-trei săptămâni. Mă dureau urechile, instinctul de mamă și toate cele.\n\nTrecerea de la starea de graviditate, la cea de mamă, a lăsat acel gol… La propriu și sufletește. De la o burtă mare, la ceva care arăta ca un balon spart, mai exact. Cam așa se vedea, se simțea. Mă simțeam umblată pe dinăuntru și goală de tot ceea ce timp de 9 luni cărasem cu stoicism și nerăbdare.\n\nÎmi căutam într-una cu mâinile burtica de gravidă. Îmi căutam cu mintea durerile de picioare, încheieturi și mijloc datorate sarcinii. Îmi căutam suflul greu, starea de oboseală și mersul de pinguin, specific unei gravide. Nimic nu mai era.\n\nMă încerca o stare de tristețe. Asta este partea cea mai proastă a cezarienei. Să nu se poată realiza tranziția psihologică și fizică treptată. De la stadiul cu burtică la cel fără burtică. De la cel de gravidă, la cel de mamă. Mi-am văzut copilul imediat ce a fost scos din burtă, preț de câteva secunde. Am simțit pe moment, ceva special dar a trecut acea stare până să ajung la reanimare. Totul a fost prea rapid, sec și rece…\n\nCopilașul era la neonatologie și aveam să-l văd odată ce puteam să mă țin pe picioare. Am realizat mai bine că mă așteapta un copilaș, a doua zi după operație, atunci când a venit o asistentă de la neonatologie la mine în salon. Până în acel moment, mintea mea era lipsită de trăirea firească a unei proaspete mămici. Eram bucuroasă dar nu într-atât. Exprimam mai multă bucurie decât simțeam cu adevărat. Nu procesam foarte bine noua experiență în care mă aflam.\n\nTrimiteam lumii poze cu bebelul(cele pe care mi le trimisese soțul cât eu eram la reanimare) și atât. Nu prea eram sigură că mi se întâmplă mie – să fiu mamă. Obișnuită să văd cum alte femei sunt mame, mă gândeam: „Da, cum de am devenit și eu mamă, sigur e vorba despre mine?”\n\nÎn data de 24 februarie 2020 am ajuns cu copilașul acasă. O lume nouă pentru mine și o nouă viață de care trebuia să răspund 24/7. Simțeam că mă copleșesc neodihna, foamea și stările interioare. Nu mai mănânci când vrei, cum vrei, nu mai ai răgaz să-ți bei cafeluța. Ai sentimentul că ești luat forțat pe sus de la condiția și obiceiurile de dinainte. Știai la ce să te aștepți și totuși în fața experienței, gândești și trăiești altceva.\n\nAi tendința să te răzvrătești, să plângi și să te simți captivă cu copilașul în aceeași odaie din care ieși doar să te duci la baie. Mintea și corpul meu s-au răzvrătit. Este o etapă firească (în teorie) privind trecerea de la nevoile tale, la modul disponibil non-stop pentru copil(în practică).\n\nSentimentele de izolare de obiceiurile și viața de dinainte, au scurs niște lacrimi. Etapa asta s-a întins pe o perioadă de 6 săptămâni de la nașterea lui Denis. După aceea, s-a mobilizat toată familia, ne-am împărțit sarcinile iar calitatea vieții mele, s-a mai îmbunătățit. Astfel, am reușit să mă bucur mai mult de copilul meu și să îl îngrijesc mai cu dedicare. Aștept de multe ori să se trezească ca să mă joc cu el și să îl alint.\n\nEram odihnită, puteam mânca în tihnă, începusem să mai îmi văd și de ale mele. Era altceva. Evident, că ai mei mă ajutau așa cum puteau și când puteau, de restul, eu trebuia să mă ocup, normal.\n\nSunt conștientă că multe persoane trebuie să se descurce singure. Nu e de mirare faptul că nu mai au energia și cheful să stea să alinte copilul. Zi de zi să-i cânte copilului, să danseze cu el în brațe și să mai fie și oameni. Copilul se face în doi ȘI cu contribuția ulterioară a amândurora.\n\nDe multe ori, trebuie și implicarea apropiaților să mai vadă și ei de copil. Mami cu tati trebuie să aibă un echilibru în căsnicie. Știu ce înseamnă să crești fără părinții împreună și pun mare accent ca Denisucu să se bucure de ambii părinți. Să-i vadă respectându-se și să fie amândoi alături de el.\n\nNu mai sunt acele timpuri în care să aibă toate femeile grijă de copii la comun. În absența acestui lucru, mai mult de un copil per familie și fără ajutor, duce la oboseala în exces a mamei. Ea trebuie să fie bine, cu ea ca mamă, cu ea ca femeie. Scăderea calității vieții de familie se va observa în comportamentul copilului și acest aspect trebuie luat în serios.\n\nSunt lucruri pe care puține mame ți le spun. Înainte de a te întreba care mai e viața ta, te îndeamnă să faci și tu un copilaș, așa parcă într-o stare de hipnotizare. O stare influențată de hormonii de mamă. Puține femei îți spun ce sentimente poți avea, cu ce dificultăți te poți confrunta.\n\nA da naștere unui copil este o responsabilitate mai presus de dorința instinctivă a unei femei de a deveni mamă. Din păcate, multe devin mame, nu și persoane responsabile, dar asta va face subiectul altui articol probabil. Cu tot ajutorul primit din partea celor dragi, nu am timp suficient să scriu pe blog.\n\nOricum, după experiența nașterii, am constatat anumite lucruri vizavi de modul în care percep lumea. Empatizez mult mai bine cu lumea din jur. Observ și mai bine intențiile oamenilor din spatele vorbelor, gesturilor, mimicilor feței etc.\n\nMulți oameni cu care eu vorbeam înainte, nu mă înțelegeau și insistau ca tot eu să-i mai sun și să arăt interes față de viața lor. Neodihnită, operată și proaspătă mămică, chiar nu îmi mai ardea să fiu psihologul de serviciu pentru nimeni. Am observat acest egoism din partea lor. Îi înțeleg pe deoparte, dar aleg să mă aleg pe mine, nevoile mele și ale copilului meu.\n\nExperiența maternității presupune o schimbare radicală. Da, oglinda îți spune cât e de radicală. Cu burta și pielea atărnând și cu o minte plină de întrebări, lucrurile clar nu mai sunt ca înainte. Printre întrebările pe care mi le-am pus, una mi-a atras atenția în mod deosebit: Oare cum sunt eu ca mamă?\n    ","previous":{"slug":"experienta-nasterii-neonatologie","title":"Experiența nașterii și de la neonatologie"},"next":{"slug":"mame-defecte","title":"Mame defecte"}},{"author":"Andra Cozma","date":"2020-04-14T18:12:50.000Z","slug":"experienta-nasterii-neonatologie","status":"publish","title":"Experiența nașterii și de la neonatologie","excerpt":"Experiența nașterii Nu știu cum să încep dar o voi face firesc. Așa cum a început și noua viață a  ","article":"**Experiența nașterii**\n\nNu știu cum să încep dar o voi face firesc. Așa cum a început și noua viață a copilului meu. Pe data de 21 februarie 2020, la ora 08.00, avea să se nască scumpul meu băiețel, Denis Ioan.\n\nAjung la spital la ora 05.45, o sun pe dna. dr. rezident cu care am și fost pusă în contact de către dr. ginecolog. Am avut indicația clară să spun că mă doare, să nu dezvălui acolo pe secție, că fac cezariană.\n\nOperația a fost o decizie stabilită cu mult înainte de către ginecolog și eu, dar a trebuit să fac „pe niznaiu” atunci când eram la spital. De ce? Nu era suficient că aveam dublă circulară de cordon, diabet gestațional, făt mare și pelvis îngust? Probabil că statul nu vede asta ca pe o indicație de cezariană, din moment ce a trebuit și eu și dr. să jucăm un rol acolo.\n\nLa ora 07.15 cred, am fost în sala de operație. Sunt în costumul Evei, stau cuminte pe masa de operație și aștept acul în coloană pentru anestezie. Mă abandonez doctorilor. În mai puțin de 30 de secunde, simt că mi se slăbește privirea și amețesc. Repede, personalul intervine să îmi crească tensiunea. Medicul se apucă de treabă. Eu stau și aștept și privesc pe geamul sălii de operație. Era o zi frumoasă, un soare care mă încuraja și niște aparate de monitorizare care îmi spuneau că e de bine.\n\nSimt cum mi se umblă prin abdomen dar nu mă durea. Mă uit pe tavan, detașată de tot ce se întâmpla în abdomenul meu și dintr-o dată, îmi aud copilașul. Îmi este adus preț de un moment să îl văd. În acea secundă, el își întoarce privirea brusc spre mine, la auzirea vocii mele. Acel moment va rămâne întipărit în minte până la finalul vieții.\n\nDupă operație, sunt dusă pe targă în sala de reanimare. Îmi este foarte frig și sete. O vizită scurtă a soțului, căci mama mea nu a fost lăsată de brancardiera maternității Elias sub nicio formă. Doar un minut voia să mă vadă, doar un minut cât să îmi aducă și ea ceva.\n\nCe e ciudat și de apreciat la personalul spitalului… fie că dai ceva sau nu, ești tratat omenește.;Mi se pare că se înjosește cel care dă ceva personalului medical, în speranța că va fi mai om cu el. De asemenea, tot înjositor este să încerci să bagi repede o bancnotă de 10 lei la buzunar. Adică „am băgat o fisă, acum joacă așa cum vreau”. Vorbim totuși de niște ființe umane, nu de niște automate de cafea.\n\nÎncercând să-l mituiești, îi reduci omului stima de sine, îl umilești. Îi transmiți că e incapabil de a fi om, până nu îi bagi ceva în buzunar. Multe mai sunt de schimbat în concepțiile pacienților. Cândva și eu am fost încurajată de ai mei să dau ceva, că așa e „cutuma”. Tare prost m-am simțit atunci când am vrut sa ofer o atenție. Atenția a fost refuzată iar eu din acel moment, mi-am ascultat principiile, să nu mă mai iau după nimeni să dau ceva.\n\nMulte din șpăgile date și primite au de-a face cu mentalitatea învechită că „nu mă bagă în seamă dacă nu dau ceva”. Păi cum ți-i înveți așa îi ai? Mă gândesc că la poarta dintre lumi, daca i-ar putea băga cineva ceva sfintei Coase la buzunar, ar fi totul mai scurt și mai puțin dureros?\n\nZiua petrecută la reanimare a fost destul de lungă. Fiecare gaură, pată, denivelare din peretele salonului sau din unele trăiri din sufletul meu, „defilau” prin fața mea. Stând ca o paraplegică în pat, cu o pungă de nisip pe burtă, așteptam să fiu spălată, să mi se pună vată în tifon și să sper ca durerea să devină mai mică.\n\nAceste lucruri mi-au zdruncinat stima de sine, dar erau necesare. Singură nu mă puteam descurca. Eu care le făceam pe toate, nu puteam să îmi controlez corpul de la jumate în jos. O jumătate căreia sonda urinară i-a fost singura legătură cu pâmântul în acel moment.\n\nDupă anestezie, nu puteam face nimic de durere. Analgezicele oferite erau ca o gură de aer, dar erau date așa, cu porția. În restul timpului, primeam în perfuzie substanțe care să îmi contracte uterul, ca să elimin chestiile alea din mine. Durere și doar durere. Poate la spitalele private le mai dă femeilor și ceva pentru unicorni la cap, pentru a trece mai ușor momentul. Eu nu am avut bani de privați și dacă aveam, aș fi stat cu teama că în caz că bebelul nu era bine, te-ar fi trimis pachet, tot la stat.\n\nEram la reanimare și între timp, apare doctorul care m-a operat și mi-a spus pe un ton sobru: „Ar fi fost un eșec total, ești conștientă, nu?” Da, eram conștientă. Doctorul s-a absolvit de răspunderea unui eșec. Eu am rămas cu oasele bazinului intacte și cu un copil fără problemele fizice datorate unei nașteri naturale dificile.\n\nDoctorul îmi vorbea iar eu îmi conștientizam neputința fizică de a fi născut natural. Deși știam că este singura cale ca lucrurile să fie ok, această neputință a făcut „o incizie” și în sufletul meu. M-am simțit incompatibilă cu statutul de femeie. O femeie al cărei corp a eșuat și pentru care a fost necesară nașterea chirurgicală.\n\nÎn fine, după ce a plecat doctorul, am continuat să butonez telefonul în gol, îngândurată. Mă uitam pe pereți și simțeam mirosul de cafea de alături. Asistentele și infirmierele savurau o cafeluță. Ce mult îmi doream să beau o cafea, dar mă consolau și NaCl, glucoza, Diclofenacul etc. Cred că luau și micul dejun, că abia înțelegeam ce vorbeau. Erau cu gurile pline ca ale unor veverițe cu multe ghinde în fălcuțe. Eu eram imediat după operație, nu aveam voie să mănânc nimic și m-am mulțumit doar cu mirosul de mâncare și cafea.\n\nSeara, sunt mutată într-o altă cameră, tot un fel de salon de reanimare dar mai ok, în care vreau nu vreau, asist auditiv la experiența unei nașteri naturale. Datorită perindărilor personalului medical din acea încăpere, cu greu m-am putut odihni. De asemenea, nu poți avea pretenția la odihna post operatorie nici a doua zi, după ce „te dă pe salon”. Dimineața, se schimbă coșul de gunoi, un mop în salon, apoi asistenta, apoi doctorul, apoi du-te la bebeluș(după ce îți se scoate sonda).\n\nA doua zi, trebuia să am doar masă de lichide. Eu? Nici vorbă! Scoțându-mi-se perfuziile, nu am mai avut „racordul” la o sursă de zahăr, să mă țină ok. Așadar, am avut o mică stare de nervi pentru că îmi era o foame de lup. Am cerut de acasă, mâncare mai ca lumea, că în nădejdea celor de la spital, leșinam de foame acolo. Am mâncat fericită un sandwich, o cutie de bulgărași de brânză și biscuiți digestivi pe parcursul zilei. Seara, bifasem și altceva. Ca să am voie să mânânc mai variat zilele următoare, dacă știi cum zic.\n\n**Neonatologie**\n\nLa neonatologie, strictețe din cale afară. Fiecare mămică care intra în sala unde se alăpta, avea alocat un număr pe un cuier. Acolo își putea găsi un halat și doar pe acela îl folosea atunci când lua contact cu bebelușul.\n\nTrebuia să merg la fiecare 3 ore la alăptat. După o cezariană, laptele nu vine așa, cât bați din palme, mai ales la prima naștere. La mine laptele a fost aproape inexistent, mai ales pe fondul diabetului de sarcină, plus alte probleme apărute din te miri ce.\n\nCorpul meu nu a vrut să se comporte ca ceva care tocmai a născut. Ca atare, nu a produs suficient lapte. Treburile cu „insistă, insistă, să desfunde copilul canalele” la mine nu au funcționat.\n\nAu fost multe momente de chin cu alăptarea. Ca atare, ca să nu îmi înfometez copilul și fără să am ambiția de a alăpta exclusiv ca să mă simt mai mamă, am început să-i dau copilului lapte praf. Taman invers, îi completam copilului meniul cu picul pe care abia îl puteam mulge cu ajutorul pompei. O cantitate modestă de lapte și obținută abia după câteva zile de la externare, în mai multe reprize de muls.\n\nRefuzul alăptării e una, neputința alăptării, e alta. Copilul nu vorbește, merge, gândește mai greu dacă e alimentat doar cu formulă. Nu mai e pe piața doar laptele praf Rarăul care probabil nu era fortifiat așa cum trebuia și de acolo și deficiențele în dezvoltarea copilului.\n\nProblema lipsei de lapte de mamă, nu cred că e de azi de ieri. Ca orice animal, pe vremea când nu aveam mândria de a ne considera mai altfel, nu cred că pruncii nu se alăptau la comun. Nu avea o mamă lapte, îl hrănea alta sau altele și viața a continuat. Nu? În vremurile noastre merge și fără să-ți pui copilul la o țâță străină și folosești formula, evident.\n\nPrivind problema mea cu alăptarea și văzând că oamenii nu înțeleg și mă condamnă, am început să nu mai zic nimic. Paradoxal, comunic problemele mele în scris, pe acest blog, dar cine-l citește? Cuiva căruia îi pasă sau are ciudă pe mine și mă spionează regulat, dar nu sunt așa importantă, sper.\n\nRevenind la secția de neonatologie. Cum spuneam, erau chestii stricte pe acolo care sunt de înțeles. Ce nu mi-e foarte clar este de ce mămicile primesc priviri pline de judecată din partea unui personal care ar trebui să le ajute? Multe mame aflate la primul copil sunt mai nătângi. Nu te poate pregăti niciun tutorial de pe Youtube și nici povestirile altora pentru această experiență.\n\nDe ce stau și se uită la tine și te condamnă din priviri și se poartă cu tine de parcă e copilul lor și nu al tău? Atitudinea lor de a-ți aduce copilul să-l vezi, pe acel scaun din secția de neonatologie este ca și cum îți fac un favor. Ai sentimentul că le-ai deranjat. Le-ai deranjat că le ceri lapte praf și aștepți ceva după ele, timp în care copilul îți urlă în brațe. Nu am considerat ca ceva benefic crearea de ragade la sâni și nici ambițiile zădărnicite de neputința corpului de a alăpta. Alăptarea trebuie să fie firească și să NU doară!\n\nPe lângă problema că nu poți alăpta, mai ești și luată la rost. Că îți transpiri copilul, că îl ții prea aproape de tine și evident, i-am spus câteva acelei doamne. Hormonii lăuziei fac ca reactivitatea emoțională să fie mult mai mare. Ferește-te să superi o lăuză că nu îți va fi bine!\n\nAceastă etapă a vieții este deosebit de sensibilă pentru mămici iar personalul de la neonatologie părea lipsit de o empatie și de cunoaștere. Trebuie să simți și să cunoști temerile și neputințele unei proaspete mămici. Nu e ok să fii tratată ca pe o vită care așteaptă la muls și care doar pentru aia e acolo. Aș fi avut nevoie de mai mult sprijin.\n\nCulmea, unele asistente au fost ok dar nu prea ne-am intersectat. Cred că cine mă făcea pe mine să mă simt ca o incapabilă și o nătângă era personalul auxiliar. Da, cel care strângea pe acolo, menținea ordinea și care schimba bebelușii de murdărie.\n\nNu știu, am observat că cei cu funcții mici, de la portar, infirmieri, brancardieri sunt foarte zeloși și incapabili de a stabili un contact uman firesc. Nu știu, se comportă de parcă ei sunt șefii pe acolo. Ei spun că răspund de ordinea și disciplina de acolo superiorului ierarhic. Dar ca om, tu cum îi răspunzi omului?\n\nÎn fine, experiența de a-mi ține puiul la piept fără a avea ce să îi dau, m-a marcat, mai ales atunci când le vedeam pe unele că erau „lăptării”. Totuși, majoritatea femeilor de acolo nu aveau lactația instalată. Se chinuiau să alăpteze, își făceau răni și copiii le urlau în brațe. Am ales să nu chinui și eu copilul. Așadar, am cerut insistent un biberon pentru cel mic. Ca dovadă, din spital, de la o greutate inițială de 4020 grame, a ieșit doar cu minus 270 grame, ceea ce e destul de ok.\n\nA treia zi, este ziua externării. Primesc vizitele de la doctor, ca să merg la pansat apoi vizita de la rezident, să confirmăm că totul e ok și că sunt gata de externare. La neonatologie, dna dr, îi face o evaluare lui Denisucu, de ies acolo cu genunchii inmuiați.\n\nMi-a spus că trebuie să-l duc la neurolog că are ochii „în apus de soare”. Să-l duc la kinetoterapeut că are calcan valg stâng. Să-i facă și o investigație rapidă că are capul alungit în vertex. M-a întrebat dacă seamănă cu tatăl, că are ochii mai depărtați(hipertelorism), că are nasul turtit și a mai zis să-l duc cât mai curând la specialiști.\n\nCa o paranteză, a doua zi după externare, vine acasă dna. doctor de familie. Dânsa are peste 30 de ani experiență în domeniu și afirmă: „Vai, ce frumos este, să vă trăiască, e un copilaș de nota 10!”, așa că… Sunt neonatologi care observă și tratează o fază a vieții copilului. Primele 28 de zile. De restul, se ocupă medicul de familie și dacă e ceva mai grav, pediatrul. Dna. dr. de familie la care este Denisucu are multă experiență cu copiii. Îi iubește la nebunie, îi vizitează la domiciliu și le oferă multă căldură sufletească lor și multe cunoștințe valoroase nouă, părinților.\n\nBun, după ce se termină ședința de observații a dr. neonatolog, aștept să se facă ora să ne adunăm toate cele care ne externam în acea zi. În sala de alăptare, ne aștepta dna. dr. neonatolog, pentru ultimele indicații privind copilul. Așteptam să primim „manualul de instrucțiuni”, dacă se poate spune așa.\n\nÎn aceeași zi a externării, după insistențe să vină cineva de la neonatologie, intru eu în secție direct și îmi cer copilul și evident primesc mustrările care mi se cuveneau pe deoparte. Nedrepte pe de alta, ca proaspătă mămică, cu o stare emoțională nu prea echilibrată(să fi fost înainte?!). Voiam să scap de acolo cu orice preț. Primesc de la soț hainele cu ce să-l îmbrac pe cel mic, le dau repede hainele și o păturică celor de la neonatologie și aștept să mi se aducă copilul.\n\nÎn sfârșit, părăseam poarta spitalului cu noul membru al familiei și o bucurie de nedescris în suflete. Nu înainte de pica în salon, cu copilul în brațe și a mă lovi la picior de șchiopătez și acum, evident. Nu a fost nimic grav pentru copil sau pentru mine și acesta a fost cel mai important lucru!\n    ","previous":{"slug":"liber-liber","title":"Liber"},"next":{"slug":"acasa-cu-bebelusul","title":"Acasă cu bebelușul. Trăiri sufletești"}},{"author":"Andra Cozma","date":"2019-11-29T18:12:50.000Z","slug":"liber-liber","status":"publish","title":"Liber","excerpt":"Du-te unde nu te vede nimeni, dă pe gât cu gaz, aprinde-ți țigara și spune-ți rugăciunea. Nu-i pasă nimănui de  ","article":"Du-te unde nu te vede nimeni, dă pe gât cu gaz, aprinde-ți țigara și spune-ți rugăciunea.\n\nNu-i pasă nimănui de tine. Codul tău alocat în certificatul de naștere atestă existența ta dar atât. Poți să-ți schimbi numele, adresa, viața cu totul, însă în „registru’” rămâi tot cu codul primit de la naștere. Ești identificabil prin acest cod. Ești iscălit într-un sistem de control, apoi înrolat, centrat pe roată și întins din toate membrele, pentru ca recoltarea să înceapă.\n\nNu te-ai născut liber. Ai tăi au plătit pentru tine ca tu să apari pe lume. Înrobiți fiind în același sistem, condiția ta nu a fost una de om liber din start.\n\nPreiei datoriile părinților. Ai tăi au vrut să-ți asigure o viață bună, s-au îndatorat la SUBF (Sistemul Unic de Subjugare cu Frumosul) și tu acum plătești pentru ei. Dacă unul sau amândoi s-au stins, tu preiei tot. Dacă sunt încă vii, trebuie să le peticești găurile create de lumea în care au trăit și în care au muncit toată viața, în zadar.\n\nEste lumea care s-a descotorosit de ai tăi, nemaifiind productivi și pe care-i trimite „la casat”, în curând. Taxele pentru casare sunt mari și vai de rudele rămase în viață. Nici mort nu ești liber, pentru că cei dragi trebuie să se ocupe de defuncta-ți carcasă.\n\nNici mort nu poți fi liniștit și te gândești cum poți să bântui lumescul mai repede și să le dai o mână de ajutor. Să le apari brusc și să-i sperii pe executorii judecătorești și pe alte autorități care-i împovărează mai mult pe cei dragi ție.\n\nNaștere, trai, moarte. Între aceste repere te deplasezi și tot ce ai trăit se va vedea doar prin diapozitivele amintirilor. Diapozitive încărcate mai mult sau mai puțin cu nostalgie, durere, regrete. Pe cine ai văzut să fie complet mulțumit de ce a realizat și a lăsat în urmă? Trebuie să fii tâmpit și prea plin de tine să crezi că nu ai fi putut face lucrurile mai bine.\n\nÎți vezi copii mai mult în poze, decât în realitate. Îți sacrifici viața pentru a le putea oferi confort material. Apoi, la sfârșitul vieții tale, ei trebuie să plătească „factura” pentru faptul că s-au născut. Unii o fac de bună voie și din probitate morală, pe alții nu-i interesează. Nu-i judeca! Au și ei dreptatea lor. Nici un copil nu este obligat să cârpească bătrânețile alor săi. O face numai dacă vrea și atât. Nu el a cerut să se nască!\n\nMă rog, să continuăm…\n\nÎți stingi amarul la sfârștiul săptămânii sau seară de seară cu diverse licori, jocuri pe calculator sau altele. Dacă ești femeie, ai grijă în mod obsesiv ca toată casa să fie lună, să ai mâncare făcută, să faci cumpărături și ce mai trebuie. Totul într-un registru de nervi și de nemulțumiri, unde îți mai și cicălești bărbatul până la epuizare.\n\nNu te mira că bărbatu-ți bea până nu mai poate și nu i se mai… scoici când i te dezvălui, la lună în cel mai bun caz. Dacă ai și copii, neînțelegerile tind să capete proporții mai mari.\n\nDin observația mea, dorința femeii de a fi mamă e mai mare decât cea de asumare a responsabilității bărbatului de a fi tată. De ce să-l acuzi și să-l subjugi pe bărbat, în loc să-l mângâi și să fiți uniți în greutățile vieții?\n\nSimți că nu mai poți, nu ai unde să fugi. Însăși existența ta te ține captiv și îngropat într-un mare cavou mundan. Totuși, nu pierde lupta cu viața. Luptă cât poți, zâmbește cât mai des, visează tot mai profund. În această temniță a vieții, doar visurile tale sunt încă libere.\n\nAi vrea să trăiești mai mult și să ai timp de tine. Nu poți. Însăși natura ta te inrobește în fața lor. În fața celor care profită de nevoile firești pentru adăpost-hrană-reproducere. Nu ai cum să ieși din acest sistem dar măcar încearcă să fii conștient de el și să îl lași să te afecteze mai puțin sufletește.\n\nUrmează-ți visurile, suflet drag!\n    ","previous":{"slug":"trauma-sau-noul-tu","title":"Traumă sau noul „Tu”"},"next":{"slug":"experienta-nasterii-neonatologie","title":"Experiența nașterii și de la neonatologie"}},{"author":"Andra Cozma","date":"2019-11-14T18:12:50.000Z","slug":"trauma-sau-noul-tu","status":"publish","title":"Traumă sau noul „Tu”","excerpt":"Odată trecut prin experiențe care te-au marcat ca individ, simți poate, că nu mai ești tu. Ești mai eficient în  ","article":"Odată trecut prin experiențe care te-au marcat ca individ, simți poate, că nu mai ești tu.\n\nEști mai eficient în a observa reacțiile celorlalți, interpretezi corect gesturi, concluzionezi rapid faptele petrecute și anticipezi mult mai bine anumite situații.\n\nS-ar putea să pari un om cu o atitudine voioasă și copilăroasă. Totuși, în același timp, să ai o privire profundă, ageră, analitică și care să le taie respirația celor din jur. Să ai o atitudine intransigentă și rece față de toți.\n\nAm observat mulți oameni cu vieți grele. Aceștia debordau pur și simplu de energie și voioșenie.\n\nÎn cazul în care vei dispune de resurse neuronale suficiente, le vei remarca capacitățile: de a te analiza, de a-ți anticipa reacțiile și de a-ți contracara foarte bine atitudinile și vorbele deplasate.\n\nExperiențele marcante de viață, îți pot da anumite forțe de adaptare la noua viață, cu „noul tu”. Vei distinge mai ușor fleacurile de chestiile serioase și vei găsi mai ușor bucurie în lucrurile simple.\n\nMai mult decât atât, ți se va fi dezvoltat un anume simț privind oamenii din jurul tău.\n\nÎi „miroși” de la distanță pe cei care-ți pierd vremea și pe cei care nu sunt chiar sinceri.\n\nVei avea mai ușor puterea să spui „nu!” și să te retragi din mediile unde nu te mai simți bine.\n\nDe asemenea, vei reuși să-ți spui punctul de vedere cu fermitate. Nu te vor mai interesa nici reacțiile celor din jur.\n\nSchimbarea ta se manifestă brusc, cel puțin așa e percepută pentru cei din jur dar procesul de schimbare s-a produs în ani.\n\nEști surprinzător pentru ceilalți. Le inspiri chiar și teamă!\n\nDa, oamenilor li se face teamă de tine. Nu te privesc în ochi, te vorbesc cât cuprinde și îi vezi cum te evită atunci când te zăresc pe stradă!\n\nNu sunt obișnuiți cu ce ai devenit. În mintea lor, pur și simplu are loc o ruptură dintre cum te știau atunci și cum te percep acum.\n\nSe ascund precum gândacii atunci când aprinzi lumina. Înainte, ți-era silă de ei și voiai să-i stârpești.\n\nAcum, îi lași în legea lor. Îți vezi de prioritățile tale și atât. Nu ai timp de pierdut.\n\nTransformarea ca persoană, în urma unei experiențe grele de viață, este foarte diferită de la om la om.\n\nCu toate acestea, se pot observa niște aspecte comune.\n\nLa început, parcă nu te regăsești ca ființă, uiți cum să te comporți în situații firești, nu mai ții cont de diverse lucruri și tinzi să-ți exprimi gândurile cam „din topor”.\n\nSimți că nu ești înțeles, nici luat în seamă și accentuezi prin diferite forme, nevoile tale sufletești.\n\nÎn urma unei traume, te simți complet pierdut, derutat, singur și nu știi încotro să mergi. Ai impresia că toți se uită la tine și te judecă. Crezi că toți trag de tine să le servești interesele.\n\nPe alocuri, s-ar putea să nu te înșeli.\n\nDin pricina vulnerabilității, fiind și după experiența proaspăt trăită, ajungi să „te lași” folosit. Îți dai seama că nu ai puterea să mai zici ceva. Trece și asta, stai liniștit!\n\nDupă ce-ți mai revii un pic, vei face rapid „curat” în viața ta.\n\nAceasta este prima etapă de transfer de la „vechiul tu” către „noul tu”.\n\nAcest lucru poate lăsa impresia celorlalți, pe alocuri că nu „ai toată țigla pe casă”.\n\nDeși, dacă ne putem exprima așa, ai nevoie de un dram de nebunie cât să poți face tranziția către noul tău fel de a fi!\n\nPentru ca orice falie să se „așeze” mai bine, zguduiala este cam necesară. Indiferent de faptul că sunt pierderi colaterale din întregul ființei tale.\n\nAceste pierderi „îți șlefuiesc” caracterul, îți conturează deciziile tale pe mai departe și trebuiesc tratate ca atare.\n\nAcest proces de tranziție de la „vechiul tu” la „noul tu”, poate dura câțiva ani buni. Cu multă implicare, vei reuși să obții o mai bună versiune a ta.\n\nDin păcate, multe persoane, nu își mai revin din anumite experiențe și scot ce e mai urât din ele.\n\nEu mă refer acum la cei care s-au mobilizat să lupte mai mult și să se plângă mai puțin.\n\nCa „rod” al acelor trăiri, va fi transformarea ta ca om. În bine!\n\nO vorbă bună pe care ți-o pot spune și pe care poți s-o socotesti ca fiind răsuflată pe alocuri, ar fi așa:\n\nTraumele nu trebuie să le arate altora cicatricea pe care o porți cu tine!\n\nEi trebuie să vadă cununa de pe creștetul pe tău. Cununa pentru care ai luptat îndelung!\n\nDe asemenea, sunt mulți din jurul tău, care tânjesc la tot ce ai obținut tu, cu un preț greu.\n\nÎnvingerea problemelor alături de cei dragi, perspective profesionale, întemeierea unei familii, toate acestea sunt semne de reușită. Sunt semne de putere. Semne deloc plăcute pentru mulți din jurul tău! Ai să fii surprins pentru cât de mulți.\n\nSchimbarea ta dezvăluie înaltul cerului, spre care, pare că ai ajuns cu o viteză uimitoare. Deși aceasta schimbare s-a produs poate în ani.\n\nEste o schimbare de care ceilalți se simt intimidați. Aceștia se simt neputincioși și din păcate mulți, nu se observă imediat, dar sunt… răutăcioși, ciudoși și negri de amărăciune.\n\nDe cele mai multe ori, pe aceștia îi găsești în anturajul și neamul tău.\n\nAcești „ciudoși” te toacă de energie, te vor numai lângă ei și nu se sfiesc să te critice pentru cum ești.\n\nPardon, pentru cum ei nu au reușit să fie!\n    ","previous":{"slug":"generatia-lui-zic-ca-tine-dar-fac-ca-mine","title":"Generația lui „Zic ca tine dar fac ca mine!”"},"next":{"slug":"liber-liber","title":"Liber"}},{"author":"Andra Cozma","date":"2019-09-12T18:12:50.000Z","slug":"generatia-lui-zic-ca-tine-dar-fac-ca-mine","status":"publish","title":"Generația lui „Zic ca tine dar fac ca mine!”","excerpt":"Generația tăcută (1928-1945), Baby Boomer (1946-1964), Generația X(1965-1980), Generația Y(1981-1996), Generația Z(1997 – prezent). Câteva dintre generațiile enumerate mai sus,  ","article":"Generația tăcută (1928-1945), Baby Boomer (1946-1964), Generația X(1965-1980), Generația Y(1981-1996), Generația Z(1997 – prezent).\n\nCâteva dintre generațiile enumerate mai sus, formează generația lui „Zic ca tine dar fac ca mine!”. Nu afirm acest lucru în sens peiorativ. Am încercat doar să dau o formă scrisă a unei constatări de-ale mele. A unei dileme ce probabil este în mintea multor tineri.\n\nSunt aceia care au trecut prin multe. Au trăit vremurile de dinainte sau de după războaiele mondiale, înainte sau după Revoluție. Sunt oameni ai căror copii au crescut cu aceleași temeri. Vorbesc de primele 3 generații care au trăit intens multe. Temeri, frica zilei de mâine, reducerea la tăcere cu forța, interzicerea manifestării propriei personalități.\n\nAceștia au primit pedepse aspre pentru cele mai mici abateri de la ideile impuse de alții. Au avut rușine, frică și atitudine umilă față de profesori, șefi și de orice reprezenta autoritatea.\n\nAu învățat pe întuneric în țoale croșetate de bunici și cu un delicios desert din fosfarin, iar cei mai în vârstă, nici atât, poate.\n\nAu fost nevoiți să vorbească încet ca să nu fie auziți, să nu se știe ce gândesc dar obligați să strige cât de tare ideile altora. Pe ale lor în schimb… să nu le audă prietenii, vecinii. Să aibă grijă și la propriile gânduri, ca să nu le scape la beție, supărare sau ambele, ceva, cui nu trebuie.\n\nOrice față prietenoasă ridica suspiciune. De multe ori, zâmbetul și amabilitatea erau fațada unui conglomerat de resturi. De caracter. Aceste resturi nu aveau nimic în lumea asta pe care să iubească, nu simțeau remușcare și nicidecum nevoia de a exista ca oameni. Erau mașinării de propagare a urii, terorii. Mașinării de executare ordine și execuție oameni. Sub orice formă, cu orice mijloace.\n\nÎn prezent, nu puțini dintre cei mai în etate îndură abuzul de a fi împinși prin tramvai, atacați pe stradă pentru 10 lei, păcăliți la teleshoping, zoriți la rând la supermarket și luați peste picior de inși certați cu ei înșiși.\n\nExact cum au fost ei, poate așa sunt și copiii lor. Sunt saci de box în fața șefilor, amenințați cu concedieri, dați la o parte și lăsați să zacă în mizerabila post decembristă etate. Au trecut 31 de ani de atunci. Cel puțin încă 2 decenii ar mai fi necesare ca lucrurile să intre pe făgaș mai normal, să zicem.\n\nPrin libertatea dobândită, ei au aflat că practic nu știau cum să nu trăiască „sub papuc”. Acum e târziu. Nu mai au vârsta să facă lucruri, sunt respinși de societate și mult prea obosiți. Generația care tace. Generația care nu vrea să deranjeze, să nu se pună rău cu nimeni și să îndure abuzuri ani la rândul.\n\nMulți bătrâni și copii de-ai lor au reminiscențele persecuției de odinioară. Ca atare, au o predilecție tot mai accentuată spre diverse idei. „Evadează” în acestea din păcate și destul de frecvent. Ca de exemplu, complotul pentru decimarea umanității și existența diferitelor oculte ce vor să impună o nouă ordine mondială. De aceea, ei nu mai luptă pentru și nu mai cred în nimic. Nici măcar în pericolele reale! Ce pericole? Totul e o „făcătură” ca să ne decimeze și cam aici se oprește totul. Nu caută mai departe dacă se simt confortabil cu ce au, ce știu, ceea ce acceptă…\n\nDin păcate este generația celor care plâng pe ascuns. Generație de multe ori lovită, trădată, părăsită și lăsată în mizerie de propriile odrasle. Cu toate acestea, sunt și mulți bătrâni, care au îmbătrânit fără să priceapă ceva. Probabil că nici în tinerețea lor nu au avut prea multă pricepere privind lumea din jurul lor și nu ai ce le face.\n\nSunt mulți dintre cei ai generațiilor trecute care nu înțeleg nevoia tinerilor de a nu fi legați de avuții, locuri și anumite idei. De cele mai multe ori îi critică pe cei tineri. Pentru că aceștia vor lucruri la care ei în tinerețe nu au visat. Ei atârnă ca un pietroi de alții, propria neîmplinire. O atârnă de un picior plăpând de porumbel care vrea doar să zboare.\n\nPorumbelul trebuie să le care zilnic, privirile sceptice, teoriile și reproșurile nenumărate. Pentru tot ce gândește și vrea să facă cu viața lui. A venit și vrema lui, dați-i elan ca să zboare către zări mai înalte, nu vânt ca să pice.\n\nȘtim de la școală, din documentare și din diverse discuții cu voi despre cât de mult ați suferit. Nu am simțit pe pielea noastră despre cât v-a fost de greu. Vă suntem recunoscători pentru faptul că ați vrut să nu simțim asta.\n\nCu ce v-ați putut permite, ați încercat să ne colorați copilăria, să nu fie gri sau neagră ca a voastră și alor voștri. Cu toate astea, lăsați-ne să ne demonstrăm nouă ce putem și să contribuim la formarea unei lumi mai bune.\n\nO lume în care găsim mai multă deschidere, mai multe idei constructive și mai multă înțelegere, dăruire față de semenii noștri și natură.\n\nNe place ideea unei energii verzi pentru viață, de consum moderat al resurselor și de protejare a ceea ce a mai rămas din această lume. Vrem să ne spunem părerea, să nu ne fie frică și să nu tăcem în fața abuzului.\n\nVoi v-ați găsit libertatea, nu ați știut cum s-o folosiți și nu din vina voastră. Noi nu am cunoscut constrângerea și am folosit toate roadele muncii și luptei voastre pentru a vă asigura o continuitate mai ușoară. Haideți să facem cumva să fie bine. Să îmbinăm experiența și cunoașterea voastră cu puterea și speranțele noastre!\n\nNe pare rău că unii dintre noi și unii dintre voi nu ați găsit un punct comun și vă creați suferințe reciproce. Cu toate astea, mai suntem mulți dintre noi și dintre voi care au considerație unii față de ceilalți și vă cerem să fiți liniștiți.\n\nȘtim ce ne dorim, știm ce facem sau măcar așa credem. Așa cum și voi ați crezut în vremurile tinereții voastre. Până nu încerci, nu știi.\n\nDați-ne încredere, susțineți-ne aspirațiile și vă vom duce numele mai departe. Vă vom duce urmașii într-o lume mai bună. Nu veți fi în forma în care să fiți conștienți de lumea ce va fi, desigur. Totuși, veți exista în sângele, dorințele și puterea celor ce vor fi iar aceasta va fi nemurirea voastră!\n    ","previous":{"slug":"hiena","title":"Hiena"},"next":{"slug":"trauma-sau-noul-tu","title":"Traumă sau noul „Tu”"}},{"author":"Andra Cozma","date":"2019-09-12T18:12:50.000Z","slug":"hiena","status":"publish","title":"Hiena","excerpt":"Ajunge la tine și apoi te crestează-n ghiare. Se râde de tine ca o hienă prizată, cât tu ți-aduni oasele  ","article":"Ajunge la tine și apoi te crestează-n ghiare. Se râde de tine ca o hienă prizată, cât tu ți-aduni oasele de pe jos. Adună-le repede, ea poftește mult.\n\nTe scârbește de limbi în ureche. Îți vântură pe la nas și o coadă submisă. Altmineri ai afla unde ține budinca de cacao.\n\nE și pâinea lui dumniezăo. Nici nu ai idee în câte felii se poate tăia pe sine, pentru a fi peste tot, oriunde și oricum. Ai devenit o țintă de doborât pentru ea.\n\nHiena asta e într-o competiție invizibilă față de restul haitei. Concursul de „eu te-alerg-dar-tu-nu-scapi!” Așa face și cu ai săi.\n\nPesemne ea știe multe și ne deosebește pe toți după miros, dar cu un nas negolit de ceva vreme. Nasul plin, duce la somn neliniștit și la crize de râs „fomfăite”.\n\nDeși hiene părem cu toții, luptăm pentru a supraviețui și ținem la puii noștri(care dintre noi îi avem), dar haide domnule, să nu ne mai „zgâriem” și „mușcăm” unii pe alții!\n\nSă recitim poveștile, fabulele pentru copii ce ne reamintesc despre cum trebuie să fim ca oameni și nu ca hienele turbate din preerie!\n    ","previous":{"slug":"nu-uita-de-tine-femeie","title":"Nu uita de tine, femeie!"},"next":{"slug":"generatia-lui-zic-ca-tine-dar-fac-ca-mine","title":"Generația lui „Zic ca tine dar fac ca mine!”"}},{"author":"Andra Cozma","date":"2019-09-12T18:12:50.000Z","slug":"nu-uita-de-tine-femeie","status":"publish","title":"Nu uita de tine, femeie!","excerpt":"Poate semnele timpului, maternității și grijile zilei ți-au mai adăugat un rid, o plică pe burtă(sau mai multe), o durere  ","article":"Poate semnele timpului, maternității și grijile zilei ți-au mai adăugat un rid, o plică pe burtă(sau mai multe), o durere de „șale” și… totuși să nu uiți de tine! Trezește-te în fiecare dimineață cu bucuriile pentru care lupți. Bucurii care se uită în ochii tăi și îți zâmbesc să te ridici din pat și le îmbrățișezi. Pune-ți hainele care îți plac și admiră-te. Ești încă tânără și în putere, nicidecum nu doar o umbră a ceea ce ai fost. Fiecare etapă a vieții mai așterne o bucurie, o tristețe dar îți dă și mai multă putere de a depăși greutățile. De ce? Pentru că nu îți mai pasă de priviri, de vorbe, de oameni inutili ție și de dramele lor. Asta nu te face un om mai puțin sensibil ci unul care a învățat într-un final să prioritizeze lucrurile. Fiecare om are viața lui, cu ale sale greșeli pe care le trage din urmă iar timpul tău costă. Te costă clipe de viață să-l ajuți pe cel căruia îi este mai comod să discute discuții în loc să și acționeze. Nu oferi clipe din viața ta inutil. Nimic nu e mai prețios decât timpul petrecut alături de copilul tău, ceilalți mai pot aștepta. Fiecare etapă din viața copilului tău merită din plin!\n    ","previous":{"slug":"obisnuinta-abuzului-emotional","title":"Obișnuința abuzului emoțional"},"next":{"slug":"hiena","title":"Hiena"}},{"author":"Andra Cozma","date":"2019-09-12T18:12:50.000Z","slug":"obisnuinta-abuzului-emotional","status":"publish","title":"Obișnuința abuzului emoțional","excerpt":"Obișnuința de a îndura abuzuri emoționale repetate și de a refuza ajutorul este una dintre cele mai mare poveri sufletești.  ","article":"Obișnuința de a îndura abuzuri emoționale repetate și de a refuza ajutorul este una dintre cele mai mare poveri sufletești. Poveri despre care mereu cei abuzați, refuză să vorbească și să ia măsuri. Din frică sau ca metodă de adaptare la stresul avut, ajunge să-i ia partea abuzatorului.\n\nAm văzut prea multe abuzuri suportate de cei cândva dragi, celor dragi mie sau ție. De fapt, astea-s printre cele mai frecvente conjuncturi în care abuzul apare, nu? De ce? Pentru că e voie, pentru că „suntem între noi” și ne permitem.\n\nEste un om slab și știe prea puține despre lumea din jur. Cu toate acestea, el, abuzatorul, se erijează în dascălul sever care rupe rigla de catedră sau de fundul tău, pentru a se impune.\n\nEste dascălul care te scoate la lecție și indiferent de cât te-ai strădui, îți va spune cât de mic și nesemnificativ ești tu ca elev. De fapt, tu ca ființă umană. Soluțiile propuse de cei dragi pentru victimă sunt prea concrete(drastice). De cele mai multe ori, abuzatul nu este de acord cu aceste soluții, evită să primească ajutor.\n\nÎn fine, hai să facem o mică incursiune spre „umbralul” abuzatorului și abuzatului. Fără să te superi, îți voi spune totul. Așa, cu cuvintele mele… dascăle!\n\nFiecare are dreptul să încerce să-l abuzeze emoțional pe celălalt. Este un sentiment foarte eliberator și de triumf asupra neajunsurilor, numai de el știute. Cât tolerează abuzatul? Aici e problema! Se știe că abuzatorul încearcă să-ți reducă cercul de prieteni și vrea să te izoleze de restul ca să te controleze mai mult.\n\nVrea să te facă să te simți mic. Se simte bine ca tu să fii subiectul criticilor lui. Tu să fii sacul său de box. Mă rog, exemplele pot continua. Găsiți și pe net, în diverse articole, principalele trăsături de caracter ale abuzatorului și tipuri de comportament. Nu mai stau să le enumăr.\n\nHaideți să deschidem o altă ușă a castelului în care viețuiește abuzatorului… respectiv cea de la subsol. Da, contrar aparențelor, lui îi place să locuiască la subsol. Nu a avut o viață tocmai ușoară, s-a mulțumit cu puținul vieții, s-a chinuit cum numai el știe și mai mult de subsol nu urcă.\n\nEl nu vrea să fie singur în acest chin. Vrea să fii și tu acolo cu el, în subsolul lui. Cum? Prin procesul de înjosire, evident. Ca să ajungi la subsol, te poți împiedica pe scări, fără să-ți dai seama.\n\nTe aduce în stadiul în care ajungi să te simți vinovat și dacă-i întâlnești privirea, dacă respiri, dacă te comporți omenește. Fără motiv.\n\nTe simți stingher în propria locuință și cauți să faci tot posibilul să-l deranjezi cât mai puțin. Unii sunt stăpâni pe casă „și-și permit” să-i abuzeze emoțional pe cei cu care locuiesc. Totuși, mai sunt și unii pe care îi iei din milă sub acoperișul tău. De aceia să te ferești. În timp, mai milă îți va fi de tine.\n    ","previous":{"slug":"sfatosilor-dati-mi-pace","title":"Sfătoșilor, dați-mi pace!"},"next":{"slug":"nu-uita-de-tine-femeie","title":"Nu uita de tine, femeie!"}},{"author":"Andra Cozma","date":"2019-09-09T18:12:50.000Z","slug":"sfatosilor-dati-mi-pace","status":"publish","title":"Sfătoșilor, dați-mi pace!","excerpt":"În cele mai frumoase momente ale vieții tale, apar acele persoane care vor vrea să te sfătuiască. Sfaturi nesolicitate, evident.  ","article":"În cele mai frumoase momente ale vieții tale, apar acele persoane care vor vrea să te sfătuiască. Sfaturi nesolicitate, evident. Totul va începe cu „trebuie să…” „aveti grijă cu…” etc.\n\nMomentul acela în care poți găsi cele mai multe persoane sfătoase/**m²** este atunci când alegi sa devii părinte.\n\nTotul incepe cu:  \n– Scăpați de câini!  \n– O să vă legați, de acum nu mai faceți ce vreți voi!  \n– Ehe, nopți nedormite și multe necazuri!  \n– Adio placerilor proprii, o să vedeți voi!  \n– Nu mai aduceți oameni în casă!  \n– Scoateți plantele din cameră!  \n– Cumpărați doar produse naturale!  \n– Nu căra nici măcar o sticla de apă!  \n– Vezi să nu răcești!  \n– Vezi că umblă nu știu ce microb, fă vaccin!  \n– Nu mânca prostii că te îmbolnăvești!  \n– Nu te enerva că îi faci rău copilului(păi, pot de voi?)  \n– Nu te obosi prea tare, ca să nu pățești ceva  \n– Cred că s-a înțeles ideea.\n\nCu alte cuvinte, nu face nimic din ce crezi tu că e bine, că tu nu știi de fapt nimic. Dacă faci totul cum te taie capul, vei avea parte de priviri usturătoare, cuvinte dezabropatoare și mustrări repetate.\n\nMăi oameni buni dar voi vă auziți pe voi înșivă măcar o clipă?\n\nV-am întrebat eu de vorbă cu privire la viața mea? Am lăsat impresia că doresc asistență în momentele importante ale vieții mele? Considerați că fără indicațiile voastre, eu nu îmi pot organiza viața?\n\nMă, cât de handicapat poți crede un om de ajungi sa ii dai indicații despre ce să facă cu viața lui? În setea voastră de a vă simți importanți sfatoșilor, jigniți omul!\n\nFiecare viitor părinte știe ce are de făcut și dacă nu știe chiar tot, învață. Lăsați-l să fie așa cum consideră că trebuie să fie el. Cu siguranță va fi mult mai echilibrat decât ați fost voi și progeniturile progeniturilor voastre. Cu siguranță, are deja o viață mult mai armonioasă decât a voastră în care zilnic vă zboară jigniri și farfurii prin casă.\n\nVedeți-vă sfătoșilor de viața voastră că la acest capitol voi mai aveți de lucrat. Spuneți că îmi vreți binele? Aiurea. Vreți să vă auziți vorbind. Mă agasați cu indicațiile voastre și ca atare, veți fi dați la o parte. Fiecare om are dreptul să facă ce consideră de cuviință cu viața sa!\n\nCei care nu au reușit să își mențină viața și familia în armonie, își vor căuta o importanță în viața altuia prin sfaturi și indicații nesolicitate. De fiecare dată și fără excepții, din păcate.\n    ","previous":{"slug":"instincte-si-copilasi","title":"Instincte și copilași"},"next":{"slug":"obisnuinta-abuzului-emotional","title":"Obișnuința abuzului emoțional"}},{"author":"Andra Cozma","date":"2019-07-29T18:12:50.000Z","slug":"instincte-si-copilasi","status":"publish","title":"Instincte și copilași","excerpt":"Noi oamenii facem copii din instinct. Asta este. Așa „ne dictează” natura. Sentimentele de vinovăție că aduci un suflețel pe  ","article":"Noi oamenii facem copii din instinct. Asta este. Așa „ne dictează” natura. Sentimentele de vinovăție că aduci un suflețel pe acest pământ plin de răutăți sunt destul de mari. Da, de sentimentele autorului acestui articol, vorbesc.\n\nAduci un om pe lume fără acordul lui. E ciudat. Nu ai cum să ai acordul lui. La început e o celulă, un potențial, care odată împlinit, va fi o ființă. Va fi o ființă care va avea la un moment dat întrebări, reproșuri și îți va vorbi despre chestii de îți stă mintea-n loc.\n\nCând viața acestui suflet îi va fi mai grea și când nu va înțelege nici de ce îi faci observație, va spune: „De ce m-ai făcut?” „Te-am pus eu să mă faci?” Poate nu o va zice, dar o va gândi. Așa am gândit-o și eu și poate așa au gândit-o mulți alții.\n\nAtunci când iubești un om foarte mult, vrei ca iubirea voastră să fie vizibilă prin ochișorii unui prichindel. Să fie rodul iubirii voastre. Da, frumos spus, dar e doar instinct. Nu are de-a face cu însemnătatea emoțională pe care vrem noi să o dăm. De aici și sentimentul de vinovăție a subsemnatei.\n\nEu am ales să am un copil, să-l văd pe ta-su prin el, să se facă deștept și sufletist ca ta-su. Înțelegi? Fă un copil că-l iubești pe omul tău(nu ca să-l legi) și nu doar că vrei tu să fii mamă! Mă rog, tot egosim este în întregul paragraf. Ca om, tind să las emoționalul să vorbească prea mult uneori, dar s-a înțeles ce am zis.\n\nCu toate că ne înmulțim din instinct, atunci când se dorește un copil, măcar luați în seamă niște lucruri:\n\n– voi, cuplu, iubiți-vă, respectați-vă, sprijiniți-vă la greu, creați un mediu armonios în casă.\n\n– tu, viitoare mamă, nu te dispera că-ți „bat hormonii în țeavă” și să faci un copil cu cine îți iese în cale! Mamele singure sunt vulnerabile, sunt jumătate de familie. Oricât ai vrea tu să fii și mamă și tată. Nu ai cum să îi oferi copilului tău ocazia să aibă și o imagine paternă.\n\nNu te poți duce cu x și y iar copilul să se bucure degeaba de respectivii și să-i vadă că pe potențiali tați (pe care tu îi cam schimbi ca pe șosete). Nu-i faci bine copilului. Stai singură și caută pe cineva potrivit. Dacă găsești un om, poate peste un an, doi-trei îi faci cunoștință și copilului cu el. Este exagerat de mult, dar asigură-te că îi vezi principalele derapaje de caracter din timp.\n\n– nu faceți copii pentru că vă iubiți pasional dar voi vă certați zilnic. Astea cu „contrariile se atrag”, țin de legile fizicii și nu trebuie să se regăsească într-o familie. Copilul simte tensiunea dintre voi și îi vor face rău atitudinile astea de oameni proști.\n\n– nu vă mai împuiați în funcție de partenerii cu care sunteți în acel moment al vieții. Mulți vor vrea să aibă un copil de la voi dar atât. De multe ori, rămâneți cu copiii pe cap și cu o droaie de probleme. Vă îndrăgostiți orbește, le faceți copii și rămâneți cu ochii în soare. Ajungeți ulterior să nu mai faceți față și vă vărsați nervii tot pe bieții copii.\n\n– nu vă înmulțiți dacă vă știți că nu aveți cel puțin 5 ani de când sunteți într-o relație. Să vă vedeți unul pe celălalt cum acționați la rău, în lipsuri, la nervi, în boală și în orice altă situație rea. Dacă după tot răul care v-a încercat relația, vă simțiți mai puternici și vă iubiți și mai mult, atunci copilului îi va fi bine.\n\n– nu credeți despre cineva că: „o să se schimbe”. Iluzia (prostia) omului că-l poate schimba pe celălalt e mare. Stați cu speranța că un om se schimbă în bine? Mai ales dacă apare și un copil? Mi-e milă de copil.\n\n– voi, multe muieri, aflate în primi 20 și ceva de ani ai vieții(deși mi-a fost dat să văd și de vârste mai mari), vă luați bărbați duri cu care să vă înmulțiți. „Da, e bad guy, dur, puternic, mă apară pe mine și pe copiii ce îi vom avea”, vă va zice instinctul.\n\nNu știu cum va vedea ulterior situația, ochiul vostru vânăt. Nu știu cum vă vor mesteca dinții voștri sparți și cum vă va digera stomacul vostru ros de supărare. Nu mai zic de infidelitate. Cu cât mai dur, cu atât mai teritorial și o să vrea „să calce” cât mai multe găinuțe prin diferite curți. Nu fiți proaste! Știți efectul de halo?Dacă e bun în ceva, zici că e bun și în altele și aici îți iei plasă. Cu găuri și mânere rupte, dacă știi cum zic. Păcat de copilul zămislit din voi, păcat!\n\nTo be continued, nu vin ideile când vreau eu!\n    ","previous":{"slug":"existenta","title":"Nonexistența ca existență"},"next":{"slug":"sfatosilor-dati-mi-pace","title":"Sfătoșilor, dați-mi pace!"}},{"author":"Andra Cozma","date":"2019-06-15T18:12:50.000Z","slug":"existenta","status":"publish","title":"Nonexistența ca existență","excerpt":"Deși nu putem înțelege nonexistența, asta nu înseamnă că trebuie să ne oprim aici și gata. Ce a fost înainte  ","article":"Deși nu putem înțelege nonexistența, asta nu înseamnă că trebuie să ne oprim aici și gata. Ce a fost înainte de tine și ce va fi după tine? Existența lui „a nu fi” este tot o existență.\n\nEste existența în care tu nu ai fost până să te naști și existența lui nu vei mai fi după ce mori. Într-o anume formă, evident. Ce reprezintă viața ta de muritor care le știe pe toate dar nu poate răspunde concret la nimic? Cui ii pasă chiar și de ai ști, dar așa, de dragul nulității acestui articol?\n\nEști ca noi ceilalți, un muritor mult prea puțin important ca persoană dar foarte necesar în ciclul vieții. Gândește pe plan extins, nu casă, servici, copii și alte probleme. Nimănui nu-i pasă ce faci tu la nivel de individ. Nici măcar la nivel de societate, că și aceasta se dispersează ca sprayul de muște în negura timpului.\n\nTu ai existat dinainte să fii, prin ai tăi. Prin ai celor din care au fost și ai tăi. Tot așa, mai departe vei exista după ce mori. Prin ce dai naștere și prin resturile tale după ce mori. Solul se va hrăni, vor crește plante, vor paște animale, vor apărea fosile, vor apărea minereuri, se va evolua, se va trăi și iar se va muri. Totuși un lucru e clar. Vei contina să exiști chiar și în nonexistență.\n\nPământul te va fi resorbit și te va fi redat altor viețuitoare(mai evoluate decât ce ai fost tu). Vapori se vor ridica, nori se vor forma iar cerul va ploua cu tine. Astfel, noi alte viețuitoare pot prospera, iar tu să exiști în continuare prin ele. Fie că meriți sau nu…\n    ","previous":{"slug":"foarfecele-timpului","title":"Foarfecele timpului"},"next":{"slug":"instincte-si-copilasi","title":"Instincte și copilași"}},{"author":"Andra Cozma","date":"2019-05-11T18:12:50.000Z","slug":"foarfecele-timpului","status":"publish","title":"Foarfecele timpului","excerpt":"Suntem mai mult sau mai puțini importanți față de cei pentru care au fost în viețile noastre și pentru cei  ","article":"Suntem mai mult sau mai puțini importanți față de cei pentru care au fost în viețile noastre și pentru cei care vor urma.\n\nOrice moment prezent alături de o persoană, orice situație, se schimbă. Acest moment se deformează odată trecut prin „foarfecele timpului”. De ce spun foarfece? Păi timpul parcă „taie” anumite lucruri din memoria omului.\n\nAți văzut că pe măsură ce trec anii, oamenii înfrumusețează amintirile urâte sau să zicem, le mai ia din gravitatea de atunci?\n\nAți văzut cum mulți se salută și schimbă o vorbă cu persoanele ce le-au făcut rău?\n\nÎți amintești clar cum acela care vorbea despre celalălalt acum, își vezi că vorbesc? Vezi între ei schimburi de comment-uri pe rețelele sociale. Like-uri la postări ori „La mulți ani”, „Sărbători fericite”. Na, erau și ei mai tineri și mai proști! Acum sunt oameni mari(vezi-ți de treabă).\n\nNu este o ipocrizie tot ceea ce se întâmplă.\n\nIdeea este că există o limită de care creierul nu poate trece – timpul și instinctul de a supraviețui în orice condiții, nereluând vechi conflicte.\n\nDoar cei care au ceva la amigdală ca subsemnata, reușește să-și aducă aminte cu lux de amănunte răul, ipocrizia, falsitatea și evită cât poate prieteniile/cunoștințele care-n copilărie sau în trecutul recent i-au făcut rău.\n\nSchema mea mentală vizavi de mulți oameni este formată de copil. În ciuda trecerii anilor, nu mare mi-a fost mirarea să văd că acești oameni cunoscuți în copilărie, ascund aceleași neajunsuri sufletești ca-n trecut.\n\nVeți vedea că poate anumiți colegi de școală care au vrut să nu mai fie în bancă cu voi pentru că nu erați interesanți sau care vă vorbeau și excludeau din activitățile școlare comune, vă cer prietenia pe Facebook? Vă invită la reuniuni de clasă, se interesează de voi dar voi n-ați avut nimic în comun unii cu alții?\n\nAți avut prietenii care-n copilărie sau în tinerețe, vă cereau bani cu împrumut, vă vorbeau pe la spate? Îi vedeați crăpând de ciudă dacă din umilul venit al părinților primeați ceva frumos? Sau vă invidiau că stăteați mai mult la mare în vacanța de vară? Credeți că acei oameni sunt altfel acum? Credeți că Măria și pălăria sunt altfel acum? „Na, suntem oameni, toți greșim și eram și noi mai proști atunci”. Și încă odată creierul „bagă sub preș” niște lucruri, nemaifiind vigilent.\n\nAici au fost doar câteva exemple dar întrebați-vă de ce istoria se repetă în ciuda experiențelor trecute! Uităm sau minimalizăm răul trăit, vorbim cu persoane pe care nu le-am înghițit și o dăm pe „Las că ce a fost a fost”.\n\nFoarfecele timpului… pentru că odată cu trecerea lui, anumite legături, situații trecute, deranjante, se schimbă. Amplitudinea acestora se schimbă. Creierul tinde „să taie” din amploarea sentimentelor trăite atunci. Problema e că tot acest creier nu face o diferență… Acesta „taie” și din cele bune trăite. Nu e nimic întâmplător când uiți pur și simplu amintiri frumoase, binele ce ți s-a făcut sau oamenii care te-au ajutat să ajungi mai departe în viață. Bravo! Și pe astea le-ai uitat nu?\n    ","previous":{"slug":"ramas-copil","title":"Rămas copil"},"next":{"slug":"existenta","title":"Nonexistența ca existență"}},{"author":"Andra Cozma","date":"2019-03-28T18:12:50.000Z","slug":"ramas-copil","status":"publish","title":"Rămas copil","excerpt":"Știi că ești deosebit față de restul. Te simți captiv într-o lume nedreaptă și suporți cu greu realitățile vieții. Te  ","article":"Știi că ești deosebit față de restul.  \nTe simți captiv într-o lume nedreaptă și suporți cu greu realitățile vieții. Te ating orice vorbă, orice banal gest sau mimică nevinovată din partea celor din jur. Ești aidoma unui copilaș aflat într-un corp de adult.\n\nTu cel ce citești acest articol, dacă ai întâlnit pe cineva așa, înțelegi mai bine ce zic. De fapt, dacă te privești chiar pe tine însuți mai în detaliu, te poți regăsi în câte ceva scris aici.\n\n*   În fața provocărilor se sperie și se blochează. Nu mai știe ce să facă, pur și simplu. Nu va plânge sub pernă dar se va comporta ciudat. Va trece de la furie la deprimare și va trai tot felul de stări interioare cumplite.\n*   La critici se îmbufnează ca un copil neurecheat demult și îți răspunde într-o manieră la fel de puerilă.\n*   Dacă vreți să lămuriți problema, nu-ți mai vorbește. Îți face mutre, caută să te facă să te simți prost și te acuză că se simte rănit de tine.\n*   „Se hrănește” prin corecția emoțională pe care a decis să ți-o aplice. Știe că nu-ți place și continuă s-o facă. Îi place atunci când te simți vinovat pentru ce „i-ai făcut”.\n*   Are accese de furie dacă nu e cum vrea el. Trântește uși, ridică tonul. Are și accese de grandoare că el a făcut și a dres și știe el mai bine.\n*   Rupe contacte și de ce nu, contracte. Păi de ce contracte? Nu poate păstra un job dacă e angajat, nu comunică eficient cu clienți/furnizorii dacă e antreprenor. Nu poate crea și dezvolta relații comerciale cu nimeni. Nu poate urma indicațiile angajatorului. Nu poate comunica eficient cu colegii de lucru și multe altele. Ca atare, la orice neînțelegere, se supără și pleacă. Pardon, își ia jucăriile și pleacă. Așadar, adultul rămas copil, își… fragi foarte ușor cariera, relația cu familia, prietenii și poate propria umbră.\n*   Este foarte invidios dacă nu are și el ce au alți „copii” și devine plin de el dacă își ia ceva ce nu au alții. Rămâne acaparat de obiectul cumpărat. Nu mai există stânga sau dreapta în acel moment. Ce se întâmplă atunci când îi dai unui copil ceva ce și-a dorit? Păi, poți să-ți vezi liniștit de treburi că nu te mai ia în seamă mult timp. Se simte așa de captivat și de puternic în acel moment, încât ți-e și milă de el să-l întrerupi.\n*   Amână cu greu recompensa. Poate nu are mulți bani dar își cumpără ceva așa, că l-a vrut el neapărat. O mămică îi spune unui copilaș când e momentul pentru cumpărături și când nu. Acestui tip de om cine și de ce să-i spună? Acum înțelegi că magazinele, băncile îi lucrează la impuls pe acești oameni mult mai mult decât pe restul? Nu se pot abține pur si simplu. Vor aici, acum sau ieri dacă ar fi fost posibil.\n*   Fragili până la tavan? Știi cutiile acelea de pe șifonier pe care le aveai cu pahare, veselă sau cu alte obiecte ușor de distrus? Ai văzut că era simbolul fragil pe ele? Din păcate, pe mulți, la un nivel mai mic sau mai mare îi poți identifica după eticheta Fragil. Pe alții cu Inflamabil, Perisabil, depinde. Este eticheta lor și trebuie să ții cont de aceasta atunci când deschizi gura să zici ceva sau când te uiți la ei. Altminteri totul se rupe, sparge, crapă, îndoaie, pârâie, trosnește și bubuie foarte ușor.\n*   Nevoie constantă de atenție. Se întoarce împotriva ta cu o agresivitate-pasivă demnă de amuzament/accese serioase de furie, dacă nu-i răspunzi. Evident, atunci când vrea ceva. Dacă nu-l asculți când îți vorbește, deși ai spus că ești obosit și nereceptiv în acel moment, ferească! Păi aici, atingem următoarea chestiune numită egoism.\n*   Sunt destul de egoiști. Te vor pentru ei, îți fac nazuri dacă nu le dai ce vor și nu te înțeleg când le spui că nu poți sta de ei. Nu se gândesc deloc și la nevoile tale. Nu-i interesează dacă ai mâncat, dacă ai bani, dacă ți-e bine ș.a.m.d.\n*   Interpretează tot ce se discută între alți oamenii ca având legătură cu el. Se simte vulnerabil, mic și îi este frică să nu fie luat în vizor de alții. Cu toate că, printre cei de acasă se simte important și își permite să-și descătușeze atitudinile de „divă”.\n*   Are fantasme de salvator referitoare la cei dragi sau de torționar, cu privire la cei care i-au făcut rău sau familiei lui.\n*   De multe ori tinde să adopte atitudinea și comportamentul personajelor din filmele vizionate cu puțin timp în urmă și să se identifice mult prea tare cu acesta.\n*   Îi este frică de necunoscut, de tot ce e nou, de decizii importante și totul capătă într-o oarecare măsură imaginea monstrului de sub pat.\n*   Te copiază. Vrea și el ce ai tu sau ceva măcar asemănător, indiferent dacă îi este sau nu necesar.\n*   Trage la cei care îi dau atenție și îi „cântă-n strună”, lăsându-i deoparte, evitându-i pe cei care îi spun adevărul în față.\n*   Teama de a merge la doctor și lipsa curajului de asumare a condiției fizice prezente. „Ce să-mi facă doctorii? Nu mă duc, n-am nevoie” Frica de vești mai puțin plăcute? Frica de autoritate? Frica de mirosul de spital, de pe vremea când te țineau ai tăi cu forța la injecție?\n*   Îi place să te deranjeze din ale tale doar așa, că vrea, nu că ar avea ceva important să-ți comunice.\n*   Bombăne, vociferează dacă-l pui să execute diverse sarcini banale. De ex., îl rogi să ducă gunoiul. Începe să bombăne că l-a mai dus și alte dăți și că pe restul îi doare undeva. Cu toate că, primește destule privilegii în cămin și chiar nu ar avea motiv să se plângă.\n*   Îi place să primească tot timpul confirmări la tot ce zice. Îi este greu să accepte și ce nu-i convine și tinde să vorbească peste tine pentru că el știe mai bine.\n*   Nu vrea să stea la poză și „fuge” exact ca un copil în jurul mesei. Dacă totuși nu mai are unde fugi, preferă să se strâmbe, să pună mâna pe obiectiv sau să se miște ca să nu-l prinzi bine în poză.\n*   Deși vrea ca alții să-l vadă ca „miez”, culmea, habar nu are cum să primească un compliment. Nu știe să gestioneze emoția dată de o remarcă bună la adresa lui. Roșește, se fâstâcește sau închide repede subiectul.\n*   Pretinde un anumit tip de afecțiune foarte nepotrivit. Proiectează pe partenerul/partenera sa, carențele afective ale copilăriei și simte nevoia de o atenție părintească. Partenera/partenerul devin in mintea adultului rămas copil un fel de mama/tata. Devine gelos dacă atenția perechii sale este concentrată pe copilul din familie. Se creează în mintea sa o rivalitate cu copilul/copiii din familia respectivă.\n*   In general, nu își conștientizează condiția lamentabilă în care se află, în caz că se află intr-una. Nu conștientizează cum ar trebui. În cazul în care este ajutat să iasă din acea condiție, devine ulterior nerecunoscător. Devine plin de el, pretinde drepturi peste limita care o poate oferi cel ce l-a ajutat. Începe să aibă atitudini de om țâfnos, devine nerecunoscător și începe să-i rănească pe cei din jur.\n*   Vorbește peste tine dacă tu ii spui ceva mai puțin convenabil, caută să se impună pe o intonație mai puțin firească. Chiar dacă problemele sunt minore, nesemnificative.\n\nE de la sine înțeles că informațiile de mai sus nu sunt exhaustive.  \nAcest subiect este destul de delicat și nu de puține ori chiar noi înșine ne-am aflat în situația acestui copilaș în corp de om mare. Numai că suntem prea orgolioși să recunoaștem că ni s-a întâmplat acest lucru. Nu ne-am născut învățați de viață, ci am mers prin ea greșind, suferind și înțelegând.\n\nMulți rămân copilași până la final. Că nu vor, că nu pot, că intelectul nu-i ajută, nu știu. Ar fi nerușinat din partea mea să spun ori una ori alta. Scriu ce constat la unele persoane din jurul meu și nu știu exact ce ar trebui de făcut.\n\nMulți rămânem blocați în anumite perioade, cel mai adesea, în perioada copilăriei. Multe comportamente și decizii de moment sau viitoare au la bază nevoile trecute ale copilăriei.\n\nCa atare, în fața realului, unii reacționează cu intonația, gestica, mimica feței și atitudinea puerilă de atunci.\n\nNu e nimic de condamnat, ci de constatat și corectat. Cum? Nu știu. Aș fi D-zeu deja dacă aș ști cum.\n\nCa o paranteză, consider că multe pete negre din istoria omenirii nu ar mai fi apărut, dacă problemele copilăriei se rezolvau atunci când trebuia.\n    ","previous":{"slug":"psihologie-si-ologirea-ei","title":"Psihologie și ologirea ei"},"next":{"slug":"foarfecele-timpului","title":"Foarfecele timpului"}},{"author":"Andra Cozma","date":"2019-03-18T18:12:50.000Z","slug":"psihologie-si-ologirea-ei","status":"publish","title":"Psihologie și ologirea ei","excerpt":"Sunt oameni cu care vrei să vorbești, cu care vrei să împarți păreri, dar… îți răspund problemele lor pentru ei.  ","article":"Sunt oameni cu care vrei să vorbești, cu care vrei să împarți păreri, dar… îți răspund problemele lor pentru ei.\n\nAsta am întâlnit-o cel mai des printre psihologi sau foști colegi de studii. În general, în branșa care ar trebui să facă „branșamentul” clienților cu propriile lor ființe.\n\nMulți oameni par să fi ajuns departe profesional dar de aproape dacă-i privești, sunt distanți de conversația firească, umană.\n\nÎn timpul liber, îți vorbesc din cărți sau din practica lor profesională, redată prin propriul far. Se uită și la tine ca la un caz clinic și nu ca la un om cu care are o conversație. Lasă la cabinet ce e la cabinet, nu le amesteca!\n\nConstat aroganța cu care vorbesc, își expun titluri cu ce au făcut/scris. Când te uiți la ei, în calitate de om care are și el o facultă amărâtă în domeniu, ți se face rușine. În orice caz, nu e o rușine că nu m-am ajuns ca ei, să ne înțelegem.\n\nUn psiholog este un om care a trecut prin greu și nu a putut rezolva conflictul la momentul în care acesta s-a produs. Astfel, el a cautat să și-l rezolve mai târziu, alegând facultatea de profil. Mulți aleg să-și mențină echilibrul ca oameni, profesând în domeniu. Este un sâmbure de adevăr că cei din domeniul sănătății mintale au ceva „păsărele” și ei. Totuși, acele „păsărele” pot cânta mai bine pe limba omului din fața lor la terapie.\n\nAcele „păsărele” sunt manifestarea creativității, entuziasmului, spontaneității, autenticității!\n\nExperiența, tactul de a lucra cu suflete, le capeți în timp. Pe măsură ce experimentezi și tu ca om, poți înțelege mai bine problema clientului tău. Însă nu sunt doar astea suficiente. E un acel ceva care se numește să… fii om.\n\n[Paul Cozma](https://www.facebook.com/CozmaPaulSM), soțul meu și dezvoltatorul web al acestui site, este de părere că, undeva, cândva rudele sau prietenii erau mecanismul reglator al omului. Acesta te aducea la nivelul optim de funcționare. După opinia lui, psihologul este ca o nevoie a societății actuale. În absența celor dragi sau raritatea lor în viața ta, mulți apelează la psiholog.\n\nAcum, revenim. Nu toți psihologii cu carte și experiență au și omenie.\n\n\\* Nu toți oamenii cu probleme psihice/de personalitate, suferă și de boli mintale.\n\n\\* Nimeni nu-i dă dreptul psihologului să asocieze persoana cu problema pentru care aceasta a solicitat ajutor. Omul e om, tulburarea lui, e a lui. Tratează-le ca pe două chestiuni distincte. Tu ca psiholog, trebuie să-l faci să suporte mai ușor problema lui. Atât.\n\n\\* Nicio persoana nu merită să fie privită ca pe o „vacă de muls”, de pe urma căreia tu faci profit și să-i adaugi ședințe de terapie mai mult decât e necesar.\n\n\\* Fiecare are dreptul de a fi privit ca pe o ființă ca oricare alta. Să i se vorbească de la om la om și respectat pentru cine e, nu pentru ce plătește.\n\n\\* Orice om are dreptul de a avea confidențialitatea asigurată. Nu să vorbești la o cafea cu colegii despre cazul lui. Poate nu dai nume sau informații care să-l dezvăluie, dar totuși…\n\n\\* Evitarea cuvintelor „am avut un caz”, „am avut un client”. Deși în realitate așa se tinde să se spună, ceva trebuie ajustat. Totul pentru a nu vă face pe voi să deveniți inuman de distanți. Acel caz are un suflet, un trecut, prezent, un viitor și o prestanță, totuși.\n\n\\* Nu-i permiteți clientului să vă trateze ca pe un coș de gunoi în care el își varsă problemele fără nicio asumare. Cu toate astea, nu-i băgați pe toți în aceeași oala.\n\n\\* Dacă sunteți psiholog cu vicii, aprindeți-vă luleaua, puneți-vă ceva în pahar sau deschideți o ciocolată peste kg deja acumulate. Nu în asta constă iubirea față de oameni și dorința de a-i ajuta. Am văzut mulți psihologi fără vicii dar de o răutate și o superioritate de nedescris. De fapt, ăla era viciul lor. Să capete confort la creier și să funcționeze cât de cât, descărcând „molozul” din ei, iar și iar.\n\n\\* Nu considerați că dacă aveți titluri, onoruri, renume sunteți și cei mai cei. Suntem cu toții supuși oscilației substanțelor din creier. Datorită acestora, putem avea deviații în gândire/comportament la un moment dat.\n\n\\* Poți veni cu soluții nu cu „sfaturi”. La carte se zice că nu e bine să dai sfaturi. Mă rog, vezi cum pui problema. Să nu ți se reproșeze că tu ești de vină, că n-ai dat „sfaturile” potrivite. Acesta este e un articol anti psihologie de baltă cu titluri și emfaze și ca atare, ca psihologi, nu mai fiți așa sfătoși.\n\nIndiferent de titluri, viața, hazardul, e peste noi toți și din toate… unghiurile.\n\nÎn orice moment, poți deveni din omul de legătură cu realitatea, chiar omul cu legaturi de pat. Unul la fel de real.\n    ","previous":{"slug":1491,"title":"Ziua de azi fără ziua de mâine"},"next":{"slug":"ramas-copil","title":"Rămas copil"}},{"author":"Andra Cozma","date":"2019-02-12T18:12:50.000Z","slug":1491,"status":"publish","title":"Ziua de azi fără ziua de mâine","excerpt":"Viața oamenilor trece. Oamenii trec. Nepăsători la propria sănătate, la relațiile cu cei din jur și fără a se gândi ","article":"Viața oamenilor trece. Oamenii trec. Nepăsători la propria sănătate, la relațiile cu cei din jur și fără a se gândi în perspectivă. E prea mult de vorbit, inutil de-a dreptul, clișeic din cale afară, poate.\n\nConștiența asupra lipsei propriei importanțe e cumplită. Omul, nesemnificativ în fața anilor ce au trecut și teribil de vulnerabil în cei care vor urma.\n\nCaptiv în existența ta mundană, spui că ți-e bine. Grijile zilei de azi, familia, vremea de afară, sărbătorile, obiceiurile și consumerismul din plictis, par să facă traiul un pic mai animat. Doar par.\n\nSă ajungi departe în viață, este sa ții pe loc cât poți de aproape, bucuria lucrurilor simple. Omul pe măsură ce dobândește, se poate înstrăina de tot ce a fost frumos. De tot ce i-a fost alături la greu și l-a sprijinit și de tot ce l-ar putea ajuta cu adevărat să se observe mai bine pe sine.\n\nSuntem mulți probabil care gândim, analizăm, suferim dar rămânem temători de lumina zilei.\n\nÎn lumina zilei lucrurile se văd așa cum sunt in realitate. Prea urâte și prea dureroase. Nu-i poți spune nopții sa te ascundă în întunericul ei, să nu te mai observe nimeni. Taci, înduri și mergi mai departe. Atât poți face! Deocamdată.\n\nCe însemni tu pe acest tărâm al suferinței și al bucuriei temporare?\n\nExistența, grijile ei, prieteniile, alianțele, rudeniile, averile, obiceiurile, cultura, ziua de azi sau cea de maine, ce sunt toate acestea?\n\nÎn fața unui univers mereu în extindere, marcat de transformări colosale, trecut prin ani nenumărabili de frig și întuneric, viața omului ce e?\n\nOmul ca individ, nu e nici măcar a mia miliardă parte dintr-o particulă de praf a unei adieri de vânt. Asta suntem noi. Și zicem că suntem importanți, nu? Suntem, dar doar așa, pe nivelul nostru de înțelegere.\n\nVom reprezenta doar o etapă a evoluției. O za dintr-un lanț sau o muscă de pe marile metereze maro. Vom fi capitole de istorie. Cum se povestește despre oamenii primitivi, așa se va povesti și despre noi. Primitivi față de nivelul de înțelegere al celor ce vor urma.\n\nEvoluția speciei umane, va fi urmată și de declinul inevitabil al acesteia. Declinul omenirii, va fi la rândul său, o evoluție la fel de firească a lumii înconjurătoare.\n\nMateria organică a omului de azi va fi înlocuită de circuitele electronice ale mașinăriilor de mâine.\n\nNu știm cât i-ar lua tehnologiei să evolueze pentru a avea conștiința umană urcată in „nori”. Un fel de servicii Cloud. Sperăm să nu fie nici prea mult timp până atunci, că altminteri, vom fi inutili.\n\nOmul, speră. Mașina calculează precis, în schimb. Dacă omul va fi inutil, mașinăria îl va elimina și eventual îl va păstra la un muzeu al relicvelor umane.\n\nVom fi ajuns strămoșii umani ai celor ce vor fi devenit dumnezei, într-un sens sau altul. Omul, ființă trecătoare, va fi părintele unui dumnezeu etern. Un dumnezeu precis, imparțial, drept, găsit oriunde, în orice formă și oricând.\n\nCei care vor fi după noi vor cunoaște trecutul, viitorul și nu vor fi supuși erorii și slăbiciunilor, așa ca noi, cei care am fost.\n\nVor avea circuite electrice, vor apuca soarele muribund și vor cunoaște alte lumi. Nu vor avea nevoie de aer, hrană, apă și nici de iubire. Doar de energie. De fapt ce nevoie de energie? Vor fi găsit deja resurse nelimitate pentru nevoile lor, datorită științei.\n\nSingura axă care unește omul și mașina, este nevoia amândurora de a descoperi, înmagazina și folosi informația. Diferența va consta probabil în scopurile folosirii informației dobândite. Până acum, în istoria omenirii, nu se pot găsi cuvinte de laudă!\n\nÎn fine, timp va trece, locuri se vor muta, totul va fi probabil altfel. Oricum, nu vom mai fi, nu vom mai ști de noi până atunci. Ce mai contează?\n\nAcest articol a fost realizat pe baza discuțiilor cu soțul meu. Ne place să aberăm în miez de noapte.\n\nAberăm despre lucruri care ne pot lua prin surprindere. Chiar în lumina zilei. Nu nenorociri, ci mai rău: conștiența de sine, iluzia existenței și neantul din care am venit și în care, inevitabil… ne vom întoarce.\n    ","previous":{"slug":"femeia-la-30-de-ani","title":"Femeia la 30+ de ani"},"next":{"slug":"psihologie-si-ologirea-ei","title":"Psihologie și ologirea ei"}},{"author":"Andra Cozma","date":"2019-01-11T18:12:50.000Z","slug":"femeia-la-30-de-ani","status":"publish","title":"Femeia la 30+ de ani","excerpt":"Femeia la 30+ ar trebui să accepte câteva lucruri. Fie că s-a realizat în regulile actualei societăți, ale „firescului”, fie  ","article":"Femeia la 30+ ar trebui să accepte câteva lucruri. Fie că s-a realizat în regulile actualei societăți, ale „firescului”, fie că preferă să fie liberă de responsabilități. Ea trebuie să-și pregătească mereu carnețelul pentru noi notițe. Astfel, își va evita o pieire prematură. La figurat, la propriu, depinde.\n\nEa ar trebui să te ignore și să se regăsească doar în ce-i face plăcere, fără a ține cont de ce spui tu. Nu că ea le-ar ști pe toate dar la greu, nu a ajutat-o nimeni. Tu faci parte din aceeași categorie – de nimeni. Nu ar trebui să te ia în seamă!\n\nNu ar fi bine să acționeze nesăbuit atunci când o rănești. Dacă face ce trebuie, o să vezi cum totul se schimbă treptat pentru tine. Pe moment, vei crede că deții controlul. Te va lăsa să te crezi deștept.\n\nEa va jongla cu toate vulnerabilitățile tale. Le va folosi să se apere. Vrea iubire, respect și un motiv pentru care să lupte. Va acționa lent, discret și când vei deschide ochii, deja te vei fi aflat în miezul regretelor amare.\n\nA pierdut prea multe de-a lungul anilor. Efortul de a se readuna cu sine, nu mai este unul foarte greu pentru ea de acum. Nu prea mai are multe lucruri de pierdut!\n\nFemeia la 30 + ar trebui să poarte ce îi stă bine și ce o face să se simtă ok. Să poarte moda confortului cu propria ființă. Să nu caute să intre în competiție cu cele tinere. Să nu se consoleze cu „prospături” pe care să le țină în loc, fără a le permite să experimenteze și altceva. Să fie spontană, directă, cinstită și modestă!\n\nEa ar putea să înceapă să se simtă apreciată indiferent de ce e în jurul ei. Să se aprecieze pe sine. Să își asume defectele, calitățile și ridurile care încep să se vadă. Oglinda nu va mai fi generoasă. Totuși, ideile nu vor mai fi așa de fixe. Pretențiile nu vor mai fi așa de mari și nici alegerile într-atât de greșite ca înainte.\n\nEa ar trebui să știe și cum să se comporte cu perechea sa, mai ales dacă găsește un om bun. Să își respecte partenerul până la cer și înapoi. Să-l răsfețe și să nu înceapă cu „dureri de cap”, atât timp cât el se pune-n „fund și-n cap” să o facă să se simtă iubită.\n\nSă nu aibă figuri de victimă atunci când nu i se face pe plac. Să lase un pic de la ea și să separe fleacurile de situațiile serioase, atunci când se enervează. Nu trebuie să fie cu bărbatul său ca o mămică cicălitoare, ca o gospodină resemnată sau ca o martiră sacrificată pe altarul familiei. Deși n-am urmași, pot constata unele lucruri la alții. Îi văd pe cei cunoscuți că nu mai pot și mă văd pe mine că nu-i pot ajuta prea mult.\n\nFemeia la 30+ ani ar trebui să accepte indrumările celor care-i vor binele și să-i aprecieze. Să fie conștientă de importanța lucrurilor simple și a prezenței celor dragi în viața ei.\n\nEste vârsta la care începi să realizezi niște lucruri. Pentru alții mai în etate, ești considerată încă tânără. Totuși, poate ai pățit ca celor mai tineri cu 10-15 ani decât tine, să le mai scape un „bună ziua” formal, un „dvs. sau un „sărut-mâna” E ciudat dar asta e, îți vezi în continuare de treburi.\n\nAr mai fi câte ceva de spus dar poate peste 10-20-30 de ani sau până când mi-o fi „mosorelul”. Atunci vor fi și mai multe cuvinte de scris. Poate atunci voi fi învățat deja prea multe și poate nu îmi va mai fi păsat nici de a scrie gânduri pe acest blog.\n    ","previous":{"slug":"tot-tu","title":"Tot tu"},"next":{"slug":1491,"title":"Ziua de azi fără ziua de mâine"}},{"author":"Andra Cozma","date":"2018-12-12T18:12:50.000Z","slug":"tot-tu","status":"publish","title":"Tot tu","excerpt":"Mulți, mulți ani au trecut de când îți doreai să crești. Așa, ca oamenii mari. Să fii serios, implicat, corect  ","article":"Mulți, mulți ani au trecut de când îți doreai să crești. Așa, ca oamenii mari. Să fii serios, implicat, corect și mă rog, ce mai știai tu de la ceilalți, despre cum trebuie să fii.\n\nDupă ce ai străbătut zeci de grădini verzi și veștede, treci printr-o poartă a timpului. O poartă mare, veche și obosită de atât treacăt. Aceasta scârțâia, era ruginită dar cu toate astea, părea încă stabilă. Cine știe câți au trecut de ea? Câte ar avea această poartă de povestit dacă ar avea glas?\n\nDupă ce treci de poartă, vezi o grădină. Zărești și un râu. Te apropii de acesta. Te oglindești în apă și continui s-o faci de minute bune. Te vezi altfel decât îți amintești. Tot tu ești? Tot tu erai? De ce e totul altfel în oglinda apei?\n\nNu te mai întreba! Acum, stai un pic la umbra crenguțelor de deasupra râului și privește cerul până ațipești. Lasă totul să curgă precum acest râu!\n\nÎnainte să treci de acea poartă, erai atunci. După ce ai trecut de ea, ești acum. Cu toate astea, tot tu ești, să știi!\n\nAi trăit și ai văzut prea multe și încă urmează să mai vezi lucruri. Îți amintești că ai trecut de mai multe porți decât puteai. Erai să te îneci în mai multe iazuri decât îți amintești dar ai reușit să respiri viață în ultima clipă. Tot ce ai trăit a fost mai mult decât ai putut duce și cu toate astea, iată-te!\n\nTot adormeai pe marginea apei și în somn te rostogoleai direct în apă. Se pare că râul te-a purtat în susurul său, poate mai departe decât credeai dar te-a și scos mereu la suprafață. Ai plutit ca un nufăr pe apă, față de alții…\n\nMergi înainte! Să nu ai teamă de tot ce întâlnești!\n\nFă-ți alianțe, nu prietenii, fii îngăduitor, dar nu prostuț. Îndepărtează-te de neamul care te uzurpează și te folosește.\n\nFii tăcut cu oamenii care te amăgesc, umilesc și care te fac să te simți mic. La unii oameni nu trebuie să te răstești, să le pui întrebări sau să vrei să lămurești. Ar deveni prea importanți pentru vremea ta trecătoare pe acest pământ.\n\nLasă-i fiecăruia clipa de glorie din carton. Lasă-i așa! Neamuri, prieteni, cunoștințe. Nimic nu mai contează! Doar atât… să rămâi tot tu!\n    ","previous":{"slug":"legaturi","title":"Legături"},"next":{"slug":"femeia-la-30-de-ani","title":"Femeia la 30+ de ani"}},{"author":"Andra Cozma","date":"2018-11-03T18:12:50.000Z","slug":"legaturi","status":"publish","title":"Legături","excerpt":"De multe ori, zi de zi, de pe o parte pe alta, ești întors ca omleta în tigaie și te  ","article":"De multe ori, zi de zi, de pe o parte pe alta, ești întors ca omleta în tigaie și te întrebi la ce folos? De ce să mai continui cu niște lucruri?\n\nTe frige tare tigaia! Îți apar broboane peste tot, pielea îți este luată de pe tine fâșie cu fâșie iar aerul îți este insuficient. Totul ia foc în ființa ta. Te mai gândești la ceva acum?\n\nTraiul sufocat de zile goale, sucombarea suflării după ultima strângere de mână a celui drag și continuitatea abisală. Cam asta e.\n\nOriunde ai privi, încearcă să și observi, orice ți s-ar spune, încearcă să și înțelegi. Știu, e dureros și greu de uitat.\n\nAi privit poate lung un om. De cele mai multe ori îl asociezi cu tine și intri-n vorbă cu el. Ulterior, constați că îl confuzi. Da, îți reamintești într-un final că el nu erai tu. La ce te așteptai? Trăim în minți și corpuri diferite. De aici vine și dezamăgirea. Aici se spulberă iluzia omului că poate fuziona cu celălalt pentru a simți mai mult confort sufletesc.\n\nCând ne cunoaștem prima dată, zicem că ne înțelegem bine, că avem lucruri comune și parcă ne-am ști de mai demult. Credem că rezonăm în idei, dar de fapt ne reflectăm unul în altul, vulnerabilitățile.\n\nNevoile oamenilor pot lega cele mai adânci prietenii dar pot aduna deseori și cele mai multe lacrimi. De ce?\n\nDupă ce trece magia că v-ați cunoaște de-o viață, apar chestii. Respectul pentru timpul personal, considerația pentru nevoile celuilalt și echilibrul firesc, toate acestea tind să se șubrezească. După ce magia dispare, apar abuzurile emoționale, posesivitatea, trădarea, desconsiderarea, jignirile și într-un final, tăcere și un drum separat.\n\nPrieteniile, relațiile de iubire, unele suferă o transformare la un moment dat. Nu mai rămâne nimic de ele. Poate în cel mai bun caz, o relație cordială. O relație unde dacă discuția alunecă spre pante abrupte, se ia rapid, un politicos „La revedere!”.\n\nDin prieteni, deveniți cunoștințe. Va fi o relație în care se va menține atitudinea distantă, formală. Vor fi felicitări de aniversări, de sărbători, presărate cu dialoguri seci. Întrebări cu „Ce mai faci?” și răspunsuri și mai seci cu „Bine!”\n\nÎn telefonări vor fi evocări rapide doar a momentelor bune, câteva lucruri cotidiene neimportante și complimente exagerate la adresa ta. Îți amintești clar că în trecutul vostru au existat anumite disensiuni. Aceste cuvintele exagerate de apreciere par că acoperă un gol nerostit.\n\nOricum totul între voi, se menține la un telefon „călâi” urmat de o distanță sufletească de luni, ani sau de o eternitate. Cam așa se stinge o prietenie. E o stare mai dureroasă decât a nu mai vorbi deloc unul cu altul. Întâmplările trecutului, grija prezentului, frica viitorului, schimbă lucruri. Un lucru e cert: nimic nu va mai fi ca înainte.\n\nLegătura cu oamenii este legătura noastră cu fericirea, integritatea, apartenența, trădarea, abandonul, suferința și… singurătatea.\n\nÎmi plac oamenii, le vorbesc cu drag dar în egală măsură mă izolez și simt nevoia de pace. Par un om distant dar urmăresc viețile altora altfel, iar când ceva îmi pare neînregulă, întreb: „Ești bine?” Îl întreb și aștept un răspuns mai complex decât „Bine!” De fiecare dată!\n\nAmintindu-mi des că doar la nevoie mi s-a cerut prezența, tot la greu tind să și reapar în viața oamenilor. În viața oamenilor care m-au apreciat, desigur.\n\nÎn rest, la mine e tăcere. Nu sun, nu vorbesc dar îi ascult cu atenție când întâmplarea face să ne întâlnim. Prefer să mă uit de la distanță și să-mi intru în rol doar când viața încuviințează acest lucru. Voi fi mereu alături de omul bun și drag. Cel drag care mi-a dovedit că îmi respectă timpul de odihnă, îmi suportă defectele, îmi iartă focul firii și care „mă pălmuiește”, atunci când eu nu mă mai pot ridica de jos.\n\nSunt lucruri prea complexe pentru a fi înțelese de o minte simplă dar sunt destul de evidente unui suflet măcinat de întrebări. Lui mă adresez.\n    ","previous":{"slug":"familia","title":"Familia"},"next":{"slug":"tot-tu","title":"Tot tu"}},{"author":"Andra Cozma","date":"2018-10-05T18:12:50.000Z","slug":"familia","status":"publish","title":"Familia","excerpt":"Acolo nu există triajul nepotriviților și al potriviților. E un acolo unde copiii nu învață de mici să zică țigan,  ","article":"Acolo nu există triajul nepotriviților și al potriviților.\n\nE un acolo unde copiii nu învață de mici să zică țigan, homosexual, sărăntoc, bozgor, jidan sau să râdă de cei mai defavorizați fizic, mental, material.\n\nAcolo copiii nu vor spune că așa trebuie să fie familia tradițională. Mulți dintre ei au trăit și trăiesc intr-o familie diferită de ceea ce ar trebui sa îi facă fericiți. Nu o vor cataloga ca fiind homosexuală, hipsteriță, hippioată, creștină, satanistă și altele, ci fericită sau nu.\n\nSubspeciile mai puțin discutate dar destul de răspândite ale familiei tradiționale pentru care se dorește un referendum sunt:  \n– **familia monoparentală** în care copilul rămâne cu un părinte, dar tânjește după amândoi părinți și nu înțelege de ce trebuie să fie viața așa.  \n– **familia alcoolică** și cu cel puțin una din multele **afecțiuni psihice** care includ: nervi, bătăi, umilințe, scandaluri în toiul nopții, scandaluri la masă și mâncat cu nervi, angoase, teroare, abandon.  \n– **familia hiperprotectoare** cu derivatele sale: copii astmatici, isterici, plângăcioși, răzgâiați, teatrali, manipulatori și bolnăvicioși din orice, în general.  \n– **familia exod**: prunci rămași acasă care își pun unii dintre ei, mai devreme sau mai târziu, ștreangul de gât de dorul părinților sau o iau pe arătură în anturaje. Varianta a doua a acestei familii: părinți plecați afară la muncă cu pruncii luați după ei. Rupți de casă și de prieteni, printre străini, vor supraviețui cei mai bine adaptați dar nu neapărat și cei cu o mansardă stabilă.  \n– **familia corporatistă** – părinți prinși în trafic pe la Pipera, Politehnica, intrând apoi îngândurați in birouri de sticlă, la costume elegante și șosete luate pe dos de atâta grabă. Veșnic obosiți și iritați. Copilul: dus la grădi, after grădi, cursuri de tot felul și într-un final la culcare. A doua zi, de la capăt. Bucuria lor: tablete, iphone și înlocuitori de părinți, în general.  \n– **familia refăcută** – în care mami, tati și-au refăcut viețile iar tu primești cadou și de la mami vitregă și de la tati vitreg. Aici, poate ți-ar conveni dar tot îți va lipsi ceva…  \n– **familia ghiveci** – ai neamurile de tot felul în proximitate și care-și bagă nasul peste tot. Ai frați mulți, ai și mai puțină preocupare din partea părinților. Nimănui nu-i pasă mai mult decât vorbește, de viitorul tău ca individ. Rolul tău e să fii mână de lucru pentru familie, nu sa devii un profesionist pentru societate.  \n**\\-familia Buni** este cel mai frecvent întâlnită: părinți mereu ocupați și copii crescuți de bunici. Bunici, care dau telefon mamei sau tatălui copilului, dacă acesta face prostioare. Apoi tot bunicii, îi iau apărarea odraslei dacă părinții vor să-l corecteze.  \n**– familia cu „fără copii”** și cu doi câini eventual, așa ca mine și al meu iubit. Suntem oameni veniți din părinți cu posibilități reduse, unii chiar nepăsători și în linii mari, familii dezorganizate. Aceștia oameni ca noi, își amintesc foarte bine ce au simțit când erau copii și nu văd oportună reproducerea din instinct. Nu dacă nu au ce să-i ofere unui viitor prichindel. Să-i poată oferi timp, nu să alerge după bani, să muncească nopțile și să doarmă până la amiază de multe ori. Nu să-l paseze la bunici pentru că trebuie să facă bani, fiindcă dragilor, din experiența de fost copil vă zic: cei mici îi vor iubi mai mult pe bunici, dacă voi ați fost cu treburi. Venim din familii în care au fost amestecate tipurile: monoparental, alcoolică, Buni și refăcută. La final, copilul nu va număra jucăriile pe care i le-ați dat, ci amintirile alături de voi! La final, acest copil devenit adult cântărește orice decizie ce ține de aducerea pe lume a unui prunc.\n\n**creștină** – prefer să nu mai descriu nimic aici.\n\nAșadar, dacă vă duceți la vot, numărați-vă momentele de fericire din propria ogradă și nu pe cele din dosurile comunităților LGBT. Familia tradițională e cea bazată pe respect, educație și instruire.\n\n**ARTICOLUL 48 din Constituție**  \n(1) Familia se întemeiază pe căsătoria liber consimţită între soţi, pe egalitatea acestora şi pe dreptul şi îndatorirea părinţilor de a asigura creşterea, educaţia şi instruirea copiilor.\n\nNu zice aici despre ce tipuri orientare trebuie să aibă soții in asternut ca să iubească un copil. Ar face diferența în lume daca s-ar legifera sa fie bărbat și femeie? Mai puțină sărăcie, mai multă cultură și mai mult echilibru în societate?\n\n**ARTICOLUL 30 (7)** Sunt interzise de lege defăimarea ţării şi a naţiunii, îndemnul la război de agresiune, la ură naţională, rasială, de clasă sau religioasă, incitarea la discriminare, la separatism teritorial sau la violenţă publică, precum şi manifestările obscene, contrare bunelor moravuri.\n\nAcum, oare se îndeamnă la pace? Sunt români contra români, creștini fanatici contra educației, homofobi contra diversității și refuzul deschiderii către o mentalitate sănătoasă.\n\nE mai bine așa? Divide et impera? Să vă mândriți că ați reușit ceva, voi de acolo, de la putere! Cu o populație incultă, care nu-și cunoaște drepturile se pot face multe.\n\nV-au funcționat metodele de distragere a populației de la probleme actuale. Mulți creștinopați, oameni din mediul rural fără educație, infractori, recidiviști, oameni defavorizați, bătrâni nostalgici, tineri derutați, mafii locale, biserici, toate vă sprijină pe voi pentru că asta-i populația predominantă a țării.\n\n**ARTICOLUL 26**  \n(1) Autorităţile publice respectă şi ocrotesc viaţa intimă, familială şi privată.\n\n(2) Persoana fizică are dreptul să dispună de ea însăşi, dacă nu încalcă drepturile şi libertăţile altora, ordinea publică sau bunele moravuri.\n\nSă citim împreună Constituția României, zic. E de datoria noastră să ne știm drepturile, obligațiile si in cele din urmă neajunsurile din propria ogradă.\n    ","previous":{"slug":"furnicile-si-viitorul","title":"Furnicile și omul"},"next":{"slug":"legaturi","title":"Legături"}},{"author":"Andra Cozma","date":"2018-08-18T18:12:50.000Z","slug":"furnicile-si-viitorul","status":"publish","title":"Furnicile și omul","excerpt":"Furnicuțele sunt la lucru cu treburile zilei. Atunci când se lasă noaptea, acestea se adună de peste tot și ascultă  ","article":"Furnicuțele sunt la lucru cu treburile zilei.\n\nAtunci când se lasă noaptea, acestea se adună de peste tot și ascultă conștiincioase la sfatul bătrânilor. Aceștia cunosc cum este lumea din jur și le pot spune exact din ce sens bate vântul și în ce stâncă se sparg valurile apei.\n\nFurnicuțele harnice lucrează cu celelalte surate la împrospătarea coloniei, prin micuții lucitori cu antene năzdrăvane și cu piciorușe subțirele. Aceștia într-o zi vor schimba lumea.\n\nOare cât trebuie să consumi ca să afli cum te simți după și apoi cât să te lași consumat, pentru a uita cum ai fost cândva? Când unii bat micuții din colonie și pic cu pic, vinul dulce li-l lipește de gâtlej prin puterea exemplului, tu ce faci?\n\nTu n-ai micuți în colonie, că ai ales să dresezi primate care știu să folosească bățul pentru a avea tot ce-și doresc din mușuroi. Tu ai ales lucrurile dificile ale vieții și pentru asta, s-ar putea să ai și de tras.\n\nÎntr-o lume așa de mare sub lupă, sunt multe ranguri: regina, lucrătoarele, gunoierele, legionarele, omnivorele, carnivorele, ierbivorele, agricultoarele și alte cele. Tu poți observa cine are chemare către razele ce coverg în lupa cunoașterii sau cine are înclinație către arta aluminiului topit. Fiecare are chemarea sa. Te vei amuza sau întrista în funcție de ceea ce vei vedea dar viața merge înainte.\n\nOricum ar fi, apreciez furnicile prin numărul și unitatea lor în lupta pentru supraviețuirea speciei lor.\n\nSă fie doar omul singura specie care se distruge pe sine, odată ce se înmulțește și extinde? Nu-i nimic, totul are o rezolvare. Vor exista la un moment dat niște colonii tot cu roluri bine definite. Se va selecta individul capabil să supraviețuiască iar restul, va îmbogăți colonia cu îngrășământ.\n\nVa exista rolul de Gazdă, similar a ceea ce noi numim Mamă, rolul de Eprubetă a ceea ce numim Tată. Totul va fi printr-un proces care odată numit Dragoste în Intimitate, va fi devenit în totalitate Însămânțare Asistată.\n\nNașterile și morțile vor fi controlate în funcție de necesarul coloniei. Totul se va axa pe tehnologie, educație și protecția mediului. Va fi altceva în locul religiei, a alcoolului înmulțit, a trupului domnului cu gălăbie, a dependenței de zahăr în locul iubirii, a pocnirii pruncilor în public sau acasă în locul mângâierii și alte cele. Nu neg faptul că există lucruri mai presus decât noi. Totuși sunt oameni mai presus de umanitate pentru a controla masele de suflete nevinovate.\n\nOdată cu trecerea anilor și avântul tehnologiei, viața va fi trăită în pace și prosperitate. Mușuroaiele vor fi zăcăminte de aluminiu, lăcașurile de cult vor fi zăcăminte de aur, iar viețile inutile vor avea o judecată dreaptă și fără o moarte în zadar.\n\nCei mai puțin înzestrați de simțul nobil al existenței, vor îmbogăți fauna pâmântului și a cerului. Toți cei mai puțin avuți vor putea să-și demonstreze calitățile prin propria muncă. Toți cei care au fost nedreptățiți vor fi renăscuți pentru a da valorile umane mai departe. Toți cei care ați citit acest articol, mă puteți judeca atât cât doriți și să mă considerați oricum v-ar veni la gură, acum cât nu e rece și putredă în totalitate.\n    ","previous":{"slug":"conditional-optativ","title":"Condițional-optativ-simbolic"},"next":{"slug":"familia","title":"Familia"}},{"author":"Andra Cozma","date":"2018-07-13T18:12:50.000Z","slug":"conditional-optativ","status":"publish","title":"Condițional-optativ-simbolic","excerpt":"Suflet drag, existența noastră nu ne-am fi nota-o, cânta-o, recita-o și trânti-o de vesela din casă, dacă ar fi fost  ","article":"Suflet drag, existența noastră nu ne-am fi nota-o, cânta-o, recita-o și trânti-o de vesela din casă, dacă ar fi fost degeaba.\n\nProbabil aș fi scos o carte și aș fi ținut apoi un workshop, unde să vă adun pe toți.\n\nPoate să fi desfășurat activități din care să scot bani de pe suferința voastră. Cu suferința voastră, eu aș fi avut parte de fericire.\n\nMi-aș fi atribuit și o mutră mesianică și m-aș fi pozat cu brațele deschise către voi, așa și aș fi postat-o pe Facebook. Toți cei mai afectați de greutățile vieții, ați fi lăcrimat de emoție, doar dacă v-aș fi băgat și pe voi în seamă.\n\nCe nu faceți voi pentru a fi strigați pe numele mic și primi atenție, într-o sală plină de oameni sau la un live pe net? De oameni ca voi e nevoie!\n\nAș avea adepți și mulți ar plăti generos un răgaz doar ca să mă vadă și să vorbească cu mine. Mi-ar plăti călătoriile către alte zări. Mi-ar face mereu cadouri simbolice din diverse culori, materiale, nații. Chiar s-ar poza cu mine. Nu, nu e așa cum te pozai tu când erai mic, cu maimuța la mare. Ar fi fost altfel. Aș fi fost cineva…\n\nMi s-ar sui la cap și aș sorbi din propria importanță și m-aș îndestula din acel sentiment de putere. Nimic nu se compară cu sentimentul de putere asupra celor slăbiți de greutățile vieții. Cei slabi contează cu adevărat, ei sunt cele mai nobile și generoase ființe!\n\nMi-aș împărtăși virtual sau pe stâlpii de tensiune, propriile ilustrate în care să mă citez pe mine. De ce trebuie să fii mort ca să te citeze alții, când poți să fii viu și s-o faci chiar tu singur? De acum, nu mai trebuie să depinzi de nimeni pentru nimic.\n\nM-aș afișa cu toate faptele bune pe care le fac pentru sărmanii vieții. Dacă voi mă veți crede un om bun, am să încep și eu să cred la fel despre mine și am să continui. Voi sunteți puterea mea de a duce la bun sfârșit tot ce am început.\n\nMulți oameni ar alege oricând, o câmpie cu flori, păscută de inorogi înaripați ce își poartă cu mândrie cornurile de fildeș. De ce ar opta pentru altceva, iar eu de ce m-aș fi opus, $imbolic vorbind?\n    ","previous":{"slug":"reflexia","title":"Reflexia"},"next":{"slug":"furnicile-si-viitorul","title":"Furnicile și omul"}},{"author":"Andra Cozma","date":"2018-07-09T18:12:50.000Z","slug":"reflexia","status":"publish","title":"Reflexia","excerpt":"E seară, te pregătești de somn și ai ales să te mai uiți în oglindă un timp. Observi că imaginea  ","article":"E seară, te pregătești de somn și ai ales să te mai uiți în oglindă un timp. Observi că imaginea ta se deformează de la prea mult privit de la aceasta. Nu mă întreb de ce. Eu nu rup mistere ci le dau pace să facă ce vor.\n\nÎn fine, imaginea deformată apare și stingi repede becul ca reacție spontană. Începi să crezi că persoana din imagine te privește. Te întorci ușor să vezi dacă aceasta nu se află și în spatele tău.\n\nDisperat să ajungi la întrerupător ca să aprinzi din nou lumina, te împiedici în propriile picioare.\n\nEști la pământ, în întuneric, așteptare și singurătate. Șiroaie reci pe spinare și delir, unghii crăpate de la râcâit în zid, păr despicat din lipsă de nutrienți și coate roase de la prea mult târât.\n\nAștepți să te audă cineva cum strigi dar devii din ce în ce mai slăbit. Poate dacă te zgâiai mai puțin în oglindă, reflexia nu te-ar fi observat. Poate dacă nu i-ai fi căutat diformitatea, aceasta nu te-ar fi prins în cursa ei.\n\nPuterea cu care lovești într-un zid pentru a te elibera, vine din suferința loviturilor primite pentru a te păstra în siguranță. În siguranță dar captiv în propria reflexie.\n\nZidul tot nu pică, oglinda nici că se sparge iar diformitatea încă nu a dispărut. Mai încearcă!\n    ","previous":{"slug":"dieta","title":"Regim"},"next":{"slug":"conditional-optativ","title":"Condițional-optativ-simbolic"}},{"author":"Andra Cozma","date":"2018-03-25T18:12:50.000Z","slug":"dieta","status":"publish","title":"Regim","excerpt":"Program de îngrășare cu mai multă pâine și regim de slăbire cu mai puțină carne? Mănâncă cu pâine ca să  ","article":"Program de îngrășare cu mai multă pâine și regim de slăbire cu mai puțină carne? Mănâncă cu pâine ca să te saturi, ar spune unii! Pâinea face acid la stomac. Mai ales pâinea albă care te mai și umflă dar nicidecum nu-ți face bine . Mulți sunt mulțumiți dacă au doar o pâine în stomac, o chiflă, un cozonac cu ceai. Însă nu-i destul. Un regim presupune și consumul de carne pentru a putea fi în formă. Legume, nu mai zic. Forța de care ai nevoie să te ții pe picioare să nu fi suflat de vânturile din jur, necesită o dietă echilibrată.\n\nUn regim de viață echilibrat creează viziuni clare, concizie în vorbire, mers fără clătinat și mâini care nu tremură!\n\nDe ești slab și vrei să te îngrași, fă-o sănătos. De ești prea gras și nu te poți abține, exersează cumpătarea! Nimic nu vine la pachet cu eforturi puține și cu minți tulburi. Oricum, „nu sări calul”, pe oricare șa preferi să fii. Suie-te frumos pe cal și ține-ți cât poți, echilibrul.\n\nNu-ți îndoi coloana cu prea multă greutate dar nu-ți fractura nici oasele de la carențele de nutrienți. Menține-te undeva la mijloc. Așa cum suntem noi, majoritatea. Căpetenii de vază în propria ogradă și vasali anonimi pe tarlaua altuia. N-a zis nimeni că e ușoară calea de mijloc dar nu e mai lipsită de perspective. Încă poți gândi limpede, vorbi articulat și n-ai să ai stări de leșin pe stradă.\n\nLa un moment dat, un regim îți va prii. Pentru o perioadă, desigur. Din ce ai nevoie, mereu moare în ghiveci și despre care se zice că e bun, dă indigestie. Oricum ar fi, corpul se obișnuiește și nu mai răspunde la fel la schema inițială de alimentație, oricare ar fi ea. Mereu va fi nevoie de o altă schimbare.\n\nSchimbarea nu vine așa cum chemi un câine la os. Schimbarea e prin studiu aprofundat și nu prin îndoctrinare cu rețete scrise pe o masă de lemn putred. Schimbarea este dură. Ea vine prin forța minții, iar cu mintea nu este ușor de lucrat.\n\nDesigur, ca-n orice regim sunt alimente care-ți deranjează stomacul. Uneori, ți se strigă prezența la odaia cu pricina, dar nu-i nimic grav. Sunt doar daune colaterale. Înțelege că nu există un regim ideal, ci unul la care tu te poți adapta mai bine. Cu cât te adaptezi mai bine, cu atât vei avea mai mult echilibru, dacă știi cum zic…\n    ","previous":{"slug":"covoare-si-spiritualitate","title":"Covoare"},"next":{"slug":"reflexia","title":"Reflexia"}},{"author":"Andra Cozma","date":"2018-03-17T18:12:50.000Z","slug":"covoare-si-spiritualitate","status":"publish","title":"Covoare","excerpt":"Vorbim de un covor frumos țesut, viu colorat și mătăsos. Acoperă cam tot ce trebuie prin încăpere. Te impresionează prin  ","article":"Vorbim de un covor frumos țesut, viu colorat și mătăsos. Acoperă cam tot ce trebuie prin încăpere. Te impresionează prin arta cu care a fost făcut. Prin ce procese dure a trecut să fie așa deosebit? Ce tratament a fost nevoie să suporte? Câte motive florale și de fală are întipărite datorită acestui lucru?\n\nAcest tip de covor se găsește cam peste tot, dar se observă greu. Puțini au ochi să-i observe „calibrul”. Ai nevoie de cunoaștere, pe care de cele mai multe ori, o obții prin experiență. În ultimele trei decade, se găsesc tot mai multe astfel de covoare. Mereu apar noi variații și devine dificil să le observi toate detaliile.\n\nDacă încă te mai gândești în ce lovesc, citește în continuare. Aleg să nu lovesc covoarele pentru a le curăța, că inhalez numai praf. Prefer să pun aspiratorul și să ajungă totul într-un sac. Sunt particule nocive pe care nu le vezi cu ochiul liber, dar te pun la pământ în timp.\n\nNu am întâlnit mizerie mai multă și năclăială mai mare ca cea de sub covoarele frumos țesute, colorate. Din acelea cu motive florale, abstracte… spirituale, să zicem.\n\nMențineți-vă verticalitatea și ca ultimă recomandare: nu faceți afaceri cu covoare! Nu rentează.\n    ","previous":{"slug":"cos-de-gunoi","title":"Coș de gunoi"},"next":{"slug":"dieta","title":"Regim"}},{"author":"Andra Cozma","date":"2018-02-02T18:12:50.000Z","slug":"cos-de-gunoi","status":"publish","title":"Coș de gunoi","excerpt":"Aruncă tot ce nu-ți mai trebuie în coșul de gunoi! Am toate atributele posibile ce îmi permit să fiu ca  ","article":"Aruncă tot ce nu-ți mai trebuie în coșul de gunoi! Am toate atributele posibile ce îmi permit să fiu ca el. Să fiu atunci când aleg!\n\nSunt coșul de gunoi, în care tu îți arunci toate cele. Nu prea te interesează de el, îl tratezi ca ce poate face și atât. Uneori acesta poate să aibă semne de crăpături. De la greutatea și frecvența cu care-ți arunci resturile în el, crapă tot mai mult.\n\nIndiferent de oră, de starea în care mă aflu, voi fi coșul de gunoi pentru tine. Voi fi umplut oricând, cu orice? Hai, un șervețel de nas, o gumă de mestecat, un plastic dar nu moloz!\n\nPrietene, gunoaiele tale nu sunt cele mai importante și urgent de aruncat. Fiecare are gunoiul său. Nimeni nu este obligat să semneze condica de prezență cu aruncatul la coș. Nu indiferent de oră și starea în care poate acesta se află. Nu mai contează „Ce mai faci” „Cum te mai simți și tu?” „Hai, povestește-mi despre tine, că eu tot ți-am aruncat gunoaiele mele!”\n\nViața e grea pentru toată lumea. Faptul că timpul meu ți-a fost dăruit într-un moment greu ție, a fost din omenie. A fost din compasiune, înțelegere dar atât. Nimeni nu e obligat să suporte toane și încheieri bruște de conversație. Nu mai zic de apelurile din miez de noapte, că era „urgent” de tot.\n\nNimeni nu este obligat să ofere din timpul său, cu care nu se mai întoarce. Acest timp trebuie considerat un dar. Îl primești într-un moment când, poate omului nu mai la ale tale nu-i stă capul. În acest caz, să nu faci mutre că nu e când și cum vrei.\n\nDe asemenea, să nu te întrebi „De ce?” ci, „Ce am de făcut, să nu mai stric pe viitor și alte coșuri de gunoi?” Pardon, prietenii.\n    ","previous":{"slug":"porumbeii","title":"Porumbeii"},"next":{"slug":"covoare-si-spiritualitate","title":"Covoare"}},{"author":"Andra Cozma","date":"2018-01-06T18:12:50.000Z","slug":"porumbeii","status":"publish","title":"Porumbeii","excerpt":"Ca porumbel, deasupra norilor și a tuturor, de ce să cobori? Ceilalți te pot privi și de jos. Chiar dacă  ","article":"Ca porumbel, deasupra norilor și a tuturor, de ce să cobori? Ceilalți te pot privi și de jos. Chiar dacă te vei vedea mai mic. Mult mai mic.\n\nDe sus ești greu de prins ca să poți fi pus la fiert. Față de restul, vei avea o altă panoramă și vei zări o țintă. Vei nimeri exact acea fereastră. Fereastra șanselor, oglinda vieții, ochiul viitorului și vei fi zeu deasupra capetelor de muritori.\n\nAi o priveliște frumoasă și un portal de călătorie în timp, chiar. Poți să pleci cu mult înainte ca răul de sub tine să te poată atinge și pe tine pe gheruțe. Cu mult înainte ca acesta să se izbească de pământ și să dea un recul de praștie!\n\nEști unsul cerurilor care poate mânca de unde vrea și cât vrea. Gras și hrănitor să-i mai poți îndestula și pe alții. Important este să nu cobori. Nu-i de tine, aici jos! Nu cât se poate să fii doar sus!\n\nCălător în timp și spațiu, zeu și demon, râvnit și rănit, părăsit și vânat de alții. Ești gunoier pentru că nu mai ai din ce și bolnav neștiind de unde.\n\nLumea-ți pare mai mare acum. Mare era și inainte dar de sus, ce să observi?\n\nTotul ți-e mult mai mare și calduros acum. Plutești pe ape albastre de metan ca pe Pluto. Te cobori șiroaie de pe vase de lut și vezi în ceață culoarul acela…\n\nTe vei renaște și vei izbăvi infinitul. Întâi abur, apoi ca sevă pentru țărână și… viața continuă!\n    ","previous":{"slug":"dobitoace-n-codru","title":"Povestea codrului"},"next":{"slug":"cos-de-gunoi","title":"Coș de gunoi"}},{"author":"Andra Cozma","date":"2018-01-02T18:12:50.000Z","slug":"dobitoace-n-codru","status":"publish","title":"Povestea codrului","excerpt":"Fie-ți milă oricât de tare te poate durea la un moment dat.Nimeni nu vrea să-ți facă rău suflet drag, ci  ","article":"Fie-ți milă oricât de tare te poate durea la un moment dat.  \nNimeni nu vrea să-ți facă rău suflet drag, ci dorește doar să se asigure că e mai bun decât tine. Nimeni nu vrea să te împingă de pe stâncă atunci când ești la greu, ci doar să-ți ia locul. Stânca era doar în zonă, trecea pe acolo. Acum, ia și ascultă ceva frumos înainte de culcare!\n\nCuleg crăci de copaci și îmi fac o cazemată. Adun pietre pentru adăpost și caut resturi de animale moarte ale căror blană îmi pot ține de cald noaptea.\n\nÎncerc să fac focul căci întunericul se apropie. Sunt într-un codru imens și gol de zile. Aș vrea să aflu cum am ajuns aici. Simpla amintire recentă că doar m-am trezit brusc în acest loc și nu e nimic dincolo de aceasta, mă lasă fără suflu. Ce aș fi fost înainte de mine și ce aș putea deveni după ce am fost?\n\nNu, acum nu mai am timp să mă întreb! Aud în depărtare multe zgomote. Sunt animale multe prin preajmă. Se întunecă și trebuie să mă adăpostesc.\n\nLe tot aud pașii… simt cum se aproprie încet. Respirația, teama, pulsul grăiesc pe același ton, șiroind numai ape pe fruntea-mi și-n palme.\n\nShh… ușor. Bestiile sunt foarte aproape de mine. Încerc să disting o formă de viață în umbra lor. Caut repede prin memorie informații învățate din cărți, documentare sau desene. Pur și simplu nu le pot asocia cu nimic. Acestea sunt un conglomerat de carne, fum și mâzgă transparentă.\n\nEste îngrozitor să privești la ceva ce nu-l poți asemăna cu nimic. E terifiant să le auzi, să le simți și să începi să ai amintiri exact în acel moment.\n\nCreierul se mută pe imagini dragi ție și te rupe total de starea de alertă în care te afli, riscând să fii descoperit. Bestiile se tot aproprie de adăpostul tău, iar creierul îți pune diapozitive cu tortul de ziua ta de când aveai 5 ani.\n\nCâtă inocență și tinerețe. Nimic din anii copilăriei nu avea să prevestească hârtoapele din calea ta. Nimeni nu ar fi știut că-n loc de capete sunt bolovani și în loc de șnururi colorate și fundițe sunt doar sfori aspre cu siluete atârnând.\n\nÎn loc de bunătate ai găsit doar invidie, cuvinte iuți și priviri fixe, fumate, băute, cârcotașe și tare singure. Ce ființe frumoase ar fi fost dacă ar fi mai avut răbdare să vadă că nu sunt doar atât.\n\nTotuși trebuie să vezi și părțile bune. În acest codru nu sunt numai bestii sunt și ființe simpatice. Să stai mai mult pe lângă ele și să nu vorbești cu orice străin suspect apărut în cale, da? Asta-i tot ce trebuie să faci.\n\nTu îți dai seama suflet drag, cât poate suferi o dobitoacă, o bestie? Păi ei nu i-a mai rămas nimic bun. Nu poate crea, nu poate avea nimic al ei și te fură. Nu poate vorbi și aruncă cu jucării. Știe puține dar are păreri despre multe și exemplele pot continua, deocamdată îl mai avem de parcurs din abecedar pe „Ho…” Oprește-te!\n\nScoate-ți creierul din visare. Bestiile astea fără formă dau de tine și tu stai cu ochii la steluțe. Lasă-i și pe alții să se cocoațe pe visurile tale, că nu mai au cum ajunge spre casă! Nu le-a mai rămas nimic și doar un sentiment de milă, exersat din greu le-ai mai putut păstra.\n\nEu nu am milă multă. Nu privesc în urmă ca să uit și apoi să zic „a fost odată, a trecut”. Oricum eu când mă uit în urmă văd că acolo te găsesc de fiecare dată. Este foarte plăcut când totul e mereu la fel și oricâte rele primești, tot din acestea înapoiezi, apoi te chinui în singurătate.\n\nBestii, dobitoace diforme, zgomotoase și unse de noroaie, îți dau târcoale. Ele simt că e ceva acolo și vor să ridice piciorul să marcheze fix unde te ascunzi. Ferește-te și tu repede și ia-ți siropul de tuse, odată!\n\nNăzuințele lor sunt colivii aurite, trăsuri fără cai, reputație de preerie și acceptarea din grupul durilor. Dobitoacelor nu le poți impune respectul prin educație, ci prin frică. Dobitoacelor nu le poți spune că dacă ceasul rău vine, orice colivie și trăsură le poate deveni copârșeu. Dobitoacele nu înțeleg și se vor înmulți astfel încât, să poată fi mereu contemporane cu tine.\n\nFugi de ele cât poți, înfruntă-le dacă nu ai unde te ascunde mereu și așteaptă zorile cumințel! Fără vina ta, ciulini ți se mai pot agăța de haine. Codrul e plin cu plante agățătoare, înțepătoare, animale fără formă și alte ciudățenii.\n\nNu te duce mai departe dacă noaptea nu a dispărut, nu sta pe stânci, să nu pici sau să fii cumva împins. Nu te uita să cauți sensul pe drum dacă nu cunoști marcajele. Nu le ia mult să te găsească. Nu le ia mult, că n-au formă, greutate mare și vântul le zboară mai iute decât apuci tu să te împiedici.\n\nStai la locul tău, încă mai ai vreme! Întâi trebuie să crești și apoi discutăm lucruri, așa cum discută și oamenii mari. Acum, stinge lumina și învelește-te bine, că e frig și târziu!\n    ","previous":{"slug":"albinuta-si-gandacelul-de-balegar","title":"Albinuța și gândăcelul de bălegar"},"next":{"slug":"porumbeii","title":"Porumbeii"}},{"author":"Andra Cozma","date":"2017-12-07T18:12:50.000Z","slug":"albinuta-si-gandacelul-de-balegar","status":"publish","title":"Albinuța și gândăcelul de bălegar","excerpt":"Ea este o albinuță și zilnic se duce sa extragă polen de prin floricele. Speră că într-o zi cineva o  ","article":"Ea este o albinuță și zilnic se duce sa extragă polen de prin floricele. Speră că într-o zi cineva o va vedea și pe ea și o va aprecia pentru tot ce face.\n\nPână una alta, aceasta tot încearcă să înțepe vântul ce-i tot apare de niciunde. Acesta o încurcă în tot ce face și o izbește de nu se vede. A fost un vânt puternic care a izbit-o taman de floricelele ei.\n\nAlbinuța uneori visează prea mult. Ar vrea ca viața să mai poată fi și altfel. În rest, dansează-n zbor și cântă prin poiană pe notele sufletului ei. Atât cât poate și pentru cine vrea s-o audă.\n\nEa „se aprinde” repede și dă tot ce are mai bun din munca ei și altora. Pune suflet în tot ce face și nu suportă nedreptatea vântului. De ce o izbește de flori? Chiar de cele dragi? Cu ce a greșit ea? De ce trebuie să îndure toate acestea? Doar pentru că e micuță?\n\nTotuși, albinuța e rapidă, perseverentă și luptătoare. Dacă o enervezi, te bâzâie ca pe balegă până o iei la fugă. Ea zboară repede și dă să-l înțepe pe inamic. Noroc că se oprește la timp, că altfel, e de rău. Rău tot pentru ea.\n\nSimte că-i pică aripioarele de supărare dar trebuie să se oprească. Totuși, siguranța ei este mai importantă. Cândva a fost o albinuță tăcută, bună cu toate viețuitoarele poienii dar lucrurile s-au schimbat. Nu iartă și nu uită. Nu mai lasă pe nimeni să-i facă vânt cu una cu două sau s-o gonească cu fumuri. Luptă așa cum știe și cum poate, dar o face.\n\n![Dancing Cockroach](https://i0.wp.com/www.sherv.net/cm/emoticons/bugs/dancing-cockroach-smiley-emoticon.gif?w=1000)\n\nEl este un gândăcel de bălegar și în fiecare noapte, visează că tot face biluțe de prin țărână. Visează tot ce face ziua.\n\nTot ce este mai puțin perfect, îl modelează. Tot ce iese de la locul lui, e împins înapoi și apoi reunit cu întregul în formă sferică.\n\nDeși e mic, gândăcelul știe despre lucruri mari și despre cum funcționează aceastea. E înțelept, precaut. Cunoaște tipare, urme, reguli și asta îl salvează de alte pericole.\n\nGândăcelul primește viața așa cum vine și se pune în mișcare doar când situația, interesele i le cer. Își calculează mișcările și nu-și consumă inutil energia. Rolul de observator îi oferă răgaz să găsească cele mai bune soluții în orice.\n\nNu este temător și pare să fi trecut prin mult prea multe să se mai și supere din orice nedreptate. Își cunoaște forțele și punctele slabe. În permanență rămâne informat la vuietul poienii pentru a ști ce are de făcut.\n\nGândăcelul simte care sunt prădători și victime, prieteni și trădători, cine are dușmănii și cine are alianțe, dar tace. Tace și observă. Va lovi atunci când trebuie, cu bălegar de soi și-l va trimite spre cele mai înalte zări. Exact atunci când nimeni nu va mai fi atent. Pe neașteptate.\n\nAlbinuța și gândăcelul sunt in aceeași poiană. Amândoi mută visurile-n vise și timpurile-n vremuri de hazard, când n-au de ales. Nu se vor lăsa și tot adulmecă mirosul de flori, plouate pe alocuri cu biluțe de bălegar. Așteaptă cuminți momentul. Ei sunt mai hotărâți și mai puțin naivi. Sunt mai umili când își recunosc prostia și mai curajoși când își cer drepturile.\n\nSunt regăsiți și în sticluțe mici cu esențe tari și variate. Flori și bălegar, aromă și duhoare, realitate și acceptare, curaj și asumare.\n\nAceștia veghează cu rândul la tot ce le trece prin fața ochilor. De pe o felie de pâine albastră presărată cu flori de vânt, unul dintre ei va da semnalul așteptării. Va fi semnalul așteptării ce continuă sau al celei ce se va termina curând?\n\nEi sunt prea mici să zărească-n depărtare cu ochii dar sunt mai pregătiți ca niciodată să privească cu mintea spre perspective! Sunt pregătiți să adune din poiană și ce-i mai puțin plăcut. Pot vedea clar cine lasă-n urmă flori sau cine lasă balegă. Orice ar fi ei, trebuie să fie cei mai buni și să profite de orice ocazie pentru a le fi bine.\n","previous":{"slug":"solutii","title":"Soluții"},"next":{"slug":"dobitoace-n-codru","title":"Povestea codrului"}},{"author":"Andra Cozma","date":"2017-11-28T18:12:50.000Z","slug":"solutii","status":"publish","title":"Soluții","excerpt":"Doar să vrei și să ceri! Numai atunci vei primi soluții bune pentru tine. Mai cu seamă, ceva De Te  ","article":"Doar să vrei și să ceri! Numai atunci vei primi soluții bune pentru tine.\n\nMai cu seamă, ceva **D**e **T**e **T**estează la suflu. Dacă îl găsesc, îl scot repede, ca la carte. Îl scot absolut din fiecare fir de păr pierdut sau unghier întunecat descoperit. Este un lucru măreț, cercetat și avizat. Ești pe mâini sigure, ai încredere!\n\nDupă prima etapă, urmează Crema. Crema de netezire cu thoriu. Ulterior, ești pudrat atent cu pulbere tot din același conținut. Numai așa vei putea străluci și îi vei putea lumina și pe ceilalți, chiar de la distanță. Doar astfel vei triumfa victorios, deasupra tuturor.\n\nCa să ai parte de aceste beneficii, următoarul pas este să strigi din tot suflul că vrei, apoi să îi aduni și pe ceilalți. Luându-i pe alții cu tine, veți deveni mai mari și mai puternici. Veți avea ce să lăsați în urma voastră în anii voștri de „măturitate” fie ea electrică sau clasică.\n\nBeneficiezi de tot ce-i mai bun. Sunt soluții pentru toți, oferind multe drepturi altora. Astfel, strălucirea victoriei se va observa de oriunde.\n    ","previous":{"slug":"obiecte","title":"Obiecte"},"next":{"slug":"albinuta-si-gandacelul-de-balegar","title":"Albinuța și gândăcelul de bălegar"}},{"author":"Andra Cozma","date":"2017-10-29T18:12:50.000Z","slug":"obiecte","status":"publish","title":"Obiecte","excerpt":"Aici, sunt multe lucruri care mișcă. Da, lucruri mai vii ca niciodată. Se mișcă frenetic prin toată odaia și nu  ","article":"Aici, sunt multe lucruri care mișcă. Da, lucruri mai vii ca niciodată. Se mișcă frenetic prin toată odaia și nu numai. Pot zbura și printre copaci. Păsările cerului împart zăvoiul cu acestea. Necuvântătoarele, plantele, oamenii, nu sunt atât de vii precum sunt obiectele.\n\nObiectele au primit suflare. Zeul obiectelor este omul. Omul are puterea să-și ofere puterea. Ce poate fi mai nobil de atât?\n\nÎn vastul ocean al științelor exacte, omul știe un lucru… dar poate nu așa cum acel lucrul îl cunoaște pe el. În barca din acest ocean, uneori locurile se mai mută. Echilibrare, probabil. Se aude că doar așa cursul rămâne același. Eventual cârma se mai schimbă din când în când, dar se va urma aceeași hartă.\n\nNăzuințele vieții și filozofia morții. Toate acestea pălesc în fața obiectelor. Odinioară, era un tot ce în mod logic putea fi numit viu și din care, cândva, rezulta și urmași. Un tot ce în mod logic putea fi numit moarte prin natura umană, natura firescului.\n\nDe decizia obiectelor, omul a ținut seamă și a dat tot ce a avut el mai bun. Pentru ca totul în viață să fie bine, ordonat, apărat și proliferat.\n\nObiectele au făgăduit că pot aduce mai aproape de realizare Marea Promisiune. Jumate din omul ce a fost atunci când s-a născut și jumate din omul ce se va asambla si va deveni ulterior: etern.\n\nDarul obiectelor și puterea lor este una specială. Acestea _nu se tem nici de groaza din timpul nopţii, nici de săgeata care zboară ziua. Nici de frica de noapte, nici de ciuma care umblă în întuneric, nici de molima care bântuie ziua în amiaza mare._ Ce poate fi mai puternic și mai viu decât aceste obiecte?\n\nApleacă-te omule și închină-te lor! Doar prin devoțiunea ta de neclintit vei fi izbăvit de frig, foame, furtuni și morți. Din îndurarea lor vei avea putere asupra vieții și a morții și vei urca pe culmile cerului. Doar așa vei vedea împlinită Marea Promisiune.\n\nNu cere, nu cugeta, nu te lupta. Dă ascultare, încearcă umilința și păstrează tăcerea. Altminteri va fi frecție cu șmirghel la picior de oase; cruci de foc cu limba-n cerul gurii și-n vis; craniu cu cep și filtru sigur; mâini cu brățări luminate… apoi doar urme de talpi ascunse-n negura timpului. Fii recunoscător pentru ce ai acum.\n\nUn bici pe spinarea bovinelor din ogradă, va duce carul mai departe decât toate orizonturile telurice și porțile îngerești posibile, nu uita!\n    ","previous":{"slug":"linguri","title":"Lingură"},"next":{"slug":"solutii","title":"Soluții"}},{"author":"Andra Cozma","date":"2017-10-25T18:12:50.000Z","slug":"linguri","status":"publish","title":"Lingură","excerpt":"Avem masă bogată și oaspeți aleși. Li-i-n gură apă de poftă la oala ta. Li-i-n gură duh la tăria dinaintea  ","article":"Avem masă bogată și oaspeți aleși.\n\nLi-i-n gură apă de poftă la oala ta.  \nLi-i-n gură duh la tăria dinaintea mesei.  \nLi-i-n gură de flatate și ornate.  \nLi-i-n gură dinți și limbi. De vițel, porc, rechin, specialități.\n\nÎntoarce-te cu spatele, du-te la bucătărie și mai adu linguri. Li-i-n guri că mai vor dar țin furca-n sus. Te furcă-n continuu, tot mai vor. Tu nu mai știi ce li-i-n guri, nu știi exact ce cer.\n\nPână la urmă, le dai și felul de furcă. Feluri pe alese, proaspăt aduse. Cu furca ce li-i-n gură n-au ce face. Trebuie și cuțit să tai.\n\nÎți pierzi puterile. Te așezi pe scaun să-ți tragi sufletul după atâta treabă. Cugetă și fii pe fază. Astfel, nici lingura nu-ți oxidează-n ciorbă, nici furca-n ceafă nu-ți va rugini și nici cuțitu-n carnea-ți vie nu se va îndoi.\n\nAcum, li-i în guriță poftă de desert. Li-i în guriță apă după tortul tău. Ai pregătit special pentru ei un tort cu miros de migdale și esență tare din sâmbure de caisă. Ce deliciu! Li-i-n guriță chiar și acum gustul dulce-amărui…\n    ","previous":{"slug":"prietenii-condei-pete-si-sugative","title":"Prietenii, condei, pete și sugative"},"next":{"slug":"obiecte","title":"Obiecte"}},{"author":"Andra Cozma","date":"2017-10-11T18:12:50.000Z","slug":"prietenii-condei-pete-si-sugative","status":"publish","title":"Prietenii, condei, pete și sugative","excerpt":"Ai texte scurse din condeie vechi, cerneluri alese și sugative multe. Multe și la tot pasul. Ideea e ca o  ","article":"Ai texte scurse din condeie vechi, cerneluri alese și sugative multe. Multe și la tot pasul.\n\nIdeea e ca o întâmplare, iar petele sunt ca o regulă. Cui îi pasă despre ce scrii când tot ce îi pasă omului este despre ce ești vorbit?\n\nVorba leagă oamenii, scrisul îi desparte. Prin condei se observă o goliciune aparte, înțolită absurd de preaplinul de sine. Cum să scriem cu demnitate despre fapte, dacă vorbim cu mândrie numai despre lucruri?\n\n„Prieten” mă strigi, când ai un necaz dar eu drept „cunoștință” aleg să te păstrez pe mai departe.\n\nCândva, simțeam o onoare nemeritată din partea ta. Mă alesesei drept suport, adăpost, ca să nu devii pierdut prin odaie. Acum însă, discret, mă râcâi, sfâșii, imprăștii peste tot. Vrei să ieși, să pleci.\n\nÎn oboseală și cearcăne, eu încă recitesc fragmente din memorie. Vreau să-mi amintesc. Ce n-am știut despre cum erai tu și ce să înțeleg despre când nu eram eu, de față.\n\nMi te amintesc de pe fiecare foaie, scrisă și de alții. Mi te amintesc când erai răsfirat prin toată camera iar eu te lipeam bucată cu bucată pentru a te reîntregi. Îmi amintesc de ultima mea rezervă de cerneală și peniță cu care te-am rescris din greu. Scriam chinuit și tot ce scriam se lăbărța și nu se mai înțelegea. Mă chinuiam să scriu citeț pe o foaie sugativă.\n    ","previous":{"slug":"toamna","title":"Cade"},"next":{"slug":"linguri","title":"Lingură"}},{"author":"Andra Cozma","date":"2017-10-10T18:12:50.000Z","slug":"toamna","status":"publish","title":"Cade","excerpt":"A venit toamna, cad frunze. Trec anii, cad dinții. Scad puterile, cazi din picioare. Aduni praful, cad poze. Aduni florile,  ","article":"A venit toamna, cad frunze. Trec anii, cad dinții. Scad puterile, cazi din picioare. Aduni praful, cad poze. Aduni florile, cade pământ. Tot ce aduni, cade. Tot ce-i căzut se adună la un colț. Tot ce se adună în colț, se scade, se risipește în vânt.\n\nToamna este arămie, nuanțele frunzelor îmi umplu sufletul de bucurie. Îmi vine să strig, despre cât de mult iubesc toamna.\n\nO iubesc pentru că nu am de ales. Independent de mine, aceasta va așterne covorul bătrânelor frunze și va alina copacii obosiți de arșița verii. Mulți dintre noi, vom trece către următorul ceas al timpului. Pentru unii dintre alții, către arcuri.\n\nSuflă vântul tomnatic în ceafă, te-mpiedici de bordură. N-ai să știi ce va fi cu tine, cine te vrea, de ce și pentru ce. Poate ești ca un ram de frunze ce trebuie adunat de jos și pus pe foc? Hmm, sau poate un coș cu merinde ce trebuie ridicat și împărțit exact printre neamuri? Neamuri de care?\n\nCu ce se va începe? Cine a început să adune, să scadă, să înmulțească? Cu toate astea, între două lumi, bănuiești cam cine vrea să-mpartă. Te temi cumplit de acest lucru. Nici nu te vei scutura bine de frunze și totul va fi precum n-ai fi fost.\n\nToamna te va încălzi și ploua, te va aduna sau sufla, te va răscoli sau uita. Cu toate astea, nu te va pupa ca pe moaște dacă mori și nu te va da la câini, după ce pleacă restul lumii.\n\nNatura nu preferă nimic. Specia, regnul, ordinul, clasa nu contează. Ea este ceea ce este. Nu va așteapta o scamă, o ciosvârtă din ce rămâi.\n\nTotul are cursul său. Toamna îți dă recoltă și îți cere să îi dai vreme să treacă, dacă nu-ți place. Totuși, ai răbdare. Vei vedea ce frumoasă este în felul ei, iar tu în felul tău.\n    ","previous":{"slug":"aparente","title":"Aparențe"},"next":{"slug":"prietenii-condei-pete-si-sugative","title":"Prietenii, condei, pete și sugative"}},{"author":"Andra Cozma","date":"2017-09-09T18:12:50.000Z","slug":"aparente","status":"publish","title":"Aparențe","excerpt":"Observ privirea și expresia unui chip ce trădează o grimasă de javră. Orice încercare de a vă tencui frumos măștile  ","article":"Observ privirea și expresia unui chip ce trădează o grimasă de javră. Orice încercare de a vă tencui frumos măștile și de a vă mentola gurile înainte de a vorbi, eșuează. Natura umană folosește multe expresii pentru a obține ce vrea și multe mutre pentru a respinge ce nu-i convine.\n\nEvoluția ne marchează pe toți. Ne regăsim câte un pic în fiecare urmaș de-al nostru. Având în vedere toate acestea, cum evoluția a avut loc la tine, nu m-a ocolit nici pe mine. Văd, simt, descifrez chipuri și gesturi pentru a înțelege sensul cuvintelor și al faptelor.\n\nDespre ce vorbim și de cine ne ascundem?\n\nSingurul lucru ce ne desparte este dorința de a fi altfel. Tu să rămâi așa cum ești și-ți place, eu să mă lupt pentru a deveni, cu eforturi și sacrificii.\n\nNu judeca un om pentru că-i mai ciudat, nu-l „înțepa” cu vorbe grele. Nu mai râde de el împreună cu „tovarășii tăi” sau cu „pretinile tale” pentru că nu știi multe. Nu știi cum te vezi tu din afară. Ai să trăiești până mori cu dilema asta.\n\nAstfel, încerci să-ți ajustezi mereu aparențele. Le tencuiești cu grijă, pentru o fațadă mai bună. Totuși, chipul tău suferă o anume distorsiune, are o anume expresie. Tu nu apuci să realizezi acest lucru, nu-l poți îndrepta la timp și se observă.\n\nTu, în particular, nu ești decât un câine fricos care s-a pierdut de haită. În absența haitei ce-ți susține tupeul, nu ești decât un om foarte singur într-o mare de oameni și fericit doar în aparențe.\n\nDe asemenea, ai grijă! Ținta batjocurii tale îți poate semna mai târziu statul de plată pentru un post de pândar sau te poate duce unde nu o să mai afle nimeni ceva de tine.\n\nAi grijă cum te porți cu oamenii din jurul tău!\n    ","previous":{"slug":"uniform","title":"Uniform"},"next":{"slug":"toamna","title":"Cade"}},{"author":"Andra Cozma","date":"2017-08-06T18:12:50.000Z","slug":"uniform","status":"publish","title":"Uniform","excerpt":"Nu sunt ceea ce mi-aș dori, pentru că nu am un sistem de referință despre ce ar trebui să-mi doresc  ","article":"Nu sunt ceea ce mi-aș dori, pentru că nu am un sistem de referință despre ce ar trebui să-mi doresc pentru mine. Ce știu eu despre mine, zău?\n\nM-am pricopsit cu o boală mintală, ce m-a rupt în timp de năzuințele lumii pentru mine. De aceea, trebuie să-mi revin și să le permit celorlalți să mă ajute. Să îi las pe ei, iar eu să rămân fără griji. Aceștia știu mai bine decât mine cum să mă trăiesc pe mine însămi. Ar fi nepoliticos să le întorc spatele.\n\nÎn lumea asta, toba bate uniform, pentru că numai acest ritm „prinde”. Este chiar Lumea în care trebuie să te exprimi în termeni de „10 lucruri despre” sau „10 lucruri fara”, ca să fii luat în seamă. Mai rău este că, uneori o faci pentru o chiflă în stomac.\n\nOmului îi place ce e simplu, care nu implică prea multă introspecție. Astfel, totul se întinde mai bine, se mestecă mai ușor, se digeră mai repede. Astfel omul nostru se screme mai puțin și nu face nici prolaps jos.\n\nDacă ești altfel, ești ciudat, dacă ești ca toți, n-ai haz. Dacă ești mort, lumea uită repede de tine. Dacă te naști, asta e, suporți: „Lumea nu-i numai bună, deci descurcă-te!” Uniformizare peste tot. S-a creat o uniformizare și în „lumea nu-i numai bună”, „Așa e viața cu bune și rele”.\n\nAșadar, putem să fim și buni și răi. Uniformi când în una, când în alta, că e voie. E voie să faci rău, pentru că ți s-a spus că n-ai voie să fii rău. Era fructul oprit, nu? Când un fruct e oprit, ți se spune de fapt, du-te și ia-l!\n\nEști învățat că trebuie să fii bun, pentru că ți s-a zis că n-ai voie să fii rău. Atunci, din bun, devii rău, pentru că ți se urăște cu binele și nu ești cool, la fel ca restul.\n\nSuntem în tot felul de _variații uniforme_ – aberația tocmai scrisă, pentru mine are sens. Uniformul în definiție nu are variații, dar variațiile cu final previzibil, capătă un caracter uniform la un moment dat.\n\nVăd o lume în care singurele variații de experiențe de viață, sunt doar cele pe care le cunoaștem. Dacă ne place ceva, deși îl vedem pentru prima oară, ne place pentru similitudinile sale. Suntem înclinați să ne placă ceea ce cunoaștem. Ne simțim confortabili în registre cu variații uniforme și previzibile.\n\nLumea cu uniformitate și ale sale „variații” previzibile poate fi ușor de controlat. Ce-i altfel, sperie pentru că poate escalada. Dacă devine de necontrolat, se pierd beneficii. Momentan e uniform să se piardă doar vieți și potențiale bune. E controlabil, e în regulă, este așa cum trebuie să fie, oricum „așa-i în tenis!”(RIP Toma).\n\nUneori găsim melodii ritmuri, sunete, versuri diferite, dar spunem din start că nu ne place. Refuzăm să ne placă. Poate ne-ar plăcea dacă le-am asculta până la capăt, dar ne este teamă.\n\nAm fost învățați să ne temem de ceea ce nu cunoaștem, pentru a ne conserva viețile. Există o teama benefică supraviețuirii și o alta propice propriei distrugeri. Cea din urmă, văd că este și cea preferată.\n\nRefuzăm să acceptăm noul și tindem spre uniformizare. Așa-i mai sigur. Aceasta este tendința naturală a omului, dar este un aspect care poate fi modificat. Natura noastră poate fi îmbunătățită.\n\nÎn acord cu uniformizarea spre care oamenii tind să se alinieze cu fiecare generație ce vine, am să să-mi uniformizez și eu viața. Așa, să fiu și eu ca toți. Să fim cu toții la fel de nefericiți. Mai bine așa, nu?\n    ","previous":{"slug":"martir","title":"Martir după pereți"},"next":{"slug":"aparente","title":"Aparențe"}},{"author":"Andra Cozma","date":"2017-07-27T18:12:50.000Z","slug":"martir","status":"publish","title":"Martir după pereți","excerpt":"Tu ești un martir. Scrii asta pe toți pereții. Știm pe cine ai pierdut sau regăsit. Știm ce faci zi  ","article":"Tu ești un martir. Scrii asta pe toți pereții. Știm pe cine ai pierdut sau regăsit. Știm ce faci zi de zi, ce ai în farfurie, pe unde ai fost și ce ai simțit acolo, știm cu cine ești și nu ești, aflăm când ți-e bine sau rău. Cunoaștem totul despre tine.\n\nÎți împarți prea multe din clipele vieții tale cu noi. Mi-arăți ce ai în ogradă și ce ți-ai mai luat pentru ea, mi-arăți ce-i după gard, fiind un ceva la care tânjești. Știu cum te știi iar despre cine ești tu, știm că nimeni nu te-ntrece.\n\nTe dai după perdea și eu mă fac că nu te văd, ca apoi să mi te dezvălui iară cu lucruri ce ar fi trebuit să rămână doar în intimitatea ta. De ce eu am privilegiul să le știu?\n\nMă simt ca un d-zeu al vieții tale și dacă ai vrea să ai pentru o clipă, o forță… alta decât cea care gravitează doar în jurul propriei tale axe, ai putea schimba lumea!\n\nTotuși, mă fac că nu te văd, pentru că-mi doresc pentru tine să fi avut și tu un pic de mister asupra vieții personale și s-o trăiești pentru tine.\n\nRămâi martir pe toți pereții. Pune-te în ramă atunci când faci fapte bune, suie-te pe soclu când ai o cauză și recită-ți discursuri profunde pentru a te înălța în fața altora. Hai, c-așa îți place!\n\nCunosc suferințele tale, știu și ce ai devenit după acestea, greul te-a transformat în ce ești acum și mă gândesc cu teamă în ce te-ar transforma binele. Știi ce se întâmplă cu cei care dau cam mult de bine după mult rău? O să scriu în alt articol despre asta, stai să mai adun informații, inspirații și chef de scris.\n\nContinui cu a-ți mulțumi pentru locul din primul rând pe care l-am primit. Este primul rând de pe scena unei Commedia dell’arte unde fiecare poate fi ce-și dorește și să facă ce știe mai bine pentru a uimi dar și sperând a adormi măcar pentru o clipă, grotescul din om.\n\nCu toate astea, nu mai știu cine zicea dar „grea e viața de artist, ziua vesel noaptea trist.” Un martir al propriei existențe, un bufon în viața de zi cu zi și o umbră șubredă în miez de noapte.\n\nÎn orice caz, dacă-ți servește condiția de martir și poți atrage mai ușor mângâierile altora prin asta, mă ofer și eu să-ți adresez vorbele de care ai nevoie și nu neapărat cele pe care le simt. Aici, oricare poate fi un oricine și poate gândi orice. Suntem pe postul de observator al vieții altora și observabili de pe pereții oricui. Desigur, dacă nu alegem și altfel.\n    ","previous":{"slug":"pomeni","title":"Pomeni"},"next":{"slug":"uniform","title":"Uniform"}},{"author":"Andra Cozma","date":"2017-07-19T18:12:50.000Z","slug":"pomeni","status":"publish","title":"Pomeni","excerpt":"De câte ori nu te-a lăsat memoria experiențelor anterioare? Memorie care te-ar fi salvat de la o repetiție prostească a  ","article":"De câte ori nu te-a lăsat memoria experiențelor anterioare? Memorie care te-ar fi salvat de la o repetiție prostească a greșelilor trecute. Te-a lăsat de multe ori, cred. Sub motivul că de această dată, va fi altfel, ți-ai redus la tăcere toate feeling-urile referitore la faptul că și de data asta poate ieși cu un moț. Așa a și fost – moțat.\n\nOamenii ce îți solicită serviciile contra unor înțelegeri – „eu te ajut pe tine și tu pe mine” sau care vor ceva cu bani puțini, sunt o piedică în evoluția ta profesională.\n\nCei care oferă sub valoarea serviciilor tale sunt:\n\n*   cei mai pretențioși, îți spun de la început ce vor și ulterior se mai sucesc de câteva ori. Tot ei spun că au vrut așa, dar tu le-ai făcut altfel. Apoi mai vor și aia și aia și, și…\n\nVenele de la tâmple se umflă, gâtul ți se usucă și încerci să-i spui pretențiosului: Tu ai vrut așa, ți-am făcut cum ai cerut, ce mai vrei? Îl lași să vorbească singur și treci mai departe.\n\neu îți dau din timpul meu pe bani puțini. Cu aceste clipe, eu nu mă mai întorc și am pretenția ca acestea să fie petrecute așa cum trebuie și să faci bine mersi să zici „mersi” că ai un site bun pe bani puțini.\n\neu am timpul meu personal. Nu-mi place să mă ții cu orele la telefon să-mi explici ce vrei, să-mi dai mesaje noaptea sau dimineață la prima oară, cum că ai mai vrea și aia și cealaltă.\n\nte rog frumos, nu mă încăleca și nu aștepta exclusivitate pentru că facturez mai mult pe mai puțină muncă, decât ce-mi ceri tu pe bani puțini. În baza unei înțelegeri (care tot și-a înmulțit cerințele pe parcurs), te crezi stăpân asupra mea. Indiferent de prietenii/simpatii nimic fără contract!\n\nnu te face că înțelegerea nu a fost așa iar când îți arăt ce am făcut conform schemei tale, să zici că nu e cum ai vrut. Eu îți spun că e fix ce mi-ai zis, iar tu să nu-mi mai spui „Dar mai știu eu ce am zis?”\n\nConcluzia: fără înțelegeri cu bani puțini sau deloc pentru că:\n\n*   omul îți calcă-n picioare timpul personal cât se poate de hotărât.\n*   emite foarte multe pretenții și la final, face pe nebunul și nu-i convine nimic.\n*   îi termini proiectul și fuge ca dracul de tămâie de tine, te ocolește pe drum dacă te vede, pentru că știe și el: mai are să-ți dea bani.\n*   îți spune că serviciile altora sunt mai ieftine. Îți amintește de faptul că are cunoștințe ce n-ar da nici atât pe ceea ce ofer eu și așa redus? De ce nu te-ai dus atunci la alții? De ce încă vii la mine? Știi în sinea ta că nimeni are timp de tine să-ți răspundă la toate aberațiile și m-ai găsit pe mine. Nu mai te comporta ca o nevastă frustrată.\n\nȘtii câte facturi la lumină am achitat pentru calculatorul la care am stat să învăț ceea ce știu să fac acum? Piese de schimb la nenorocitul de calculator că vorba aceea, se mai strică una alta? Fiecare știe mai bine pe domeniul său ce sacrificii a făcut.\n\nSă nu mai pomenesc de faptul că munca asta de documentare nu funcționa prea bine pe stomacul gol. Mai ai nevoie să și trăiești, să-ți achiți utilități, deci ți-e clar de ce onorez proiectele celor care plătesc bine și pe tine te mai amân? Eu te-aș înțelege și m-aș ocupa de tine mai mult dar foamea nu are răbdare, facturile lunare nici atât.\n\nte crezi atotștiutor dacă ai cochetat un pic cu domeniul meu de activitate. Mă evaluezi și îți dai cu părerea mai abitir ca un expert și mă tratezi de sus. Pentru ce? Pentru faptul că proiectul nu arată la fel de prost ca cel pe care ți-l dorești tu? Mi-e și rușine să-l expun altora dar asta e, în gustul omului nu te „coci”. Cu toții trebuie să învățăm în continuare – și eu care te critic, dar și tu care zici că le știi pe toate.\n\nașteaptă-te tu la pomeni cât oi vrea. Nu am nicio vină pentru că tu nu-ți vezi propria valoare și îți vinzi serviciile pe bani puțini. Nu mă obliga să fac și eu același lucru cu tine.\n\nExperiența d-voastră de viață, dragi cititori cred că are nenumărate exemple de cunoștințe sau străini care așteaptă la f— -i pomana pentru serviciile pe care le oferiți cu niște sacrificii, totuși.\n\nTot ce am scris sunt câteva aspecte, un total de experiențe cu care orice prestator de servicii și nu numai, are de-a face. Orice firmă are parte de astfel de specimene și-ți dai palme mai tare, când știi că și ei la rândul lor sunt antreprenori și ar fi trebuit să înțeleagă mai multe. Nu dau nume că nu-i frumos, dar mereu am să vin cu exemple pentru că este util.\n\nÎn încheiere, îmi cer scuze pentru această exprimare pestriță și pentru faptul că pe fața mea plăcută de unii, nu se văd toate gândurile pe care le am și înșel așteptările asupra faptului că par om de treabă, finuț, educat. Sunt om și îmi asum această condiție.\n\nCu drag, echipa Soulmatters Design care a înființat inițial site-ul pe care-l citiți acum.\n    ","previous":{"slug":"pres","title":"Preș"},"next":{"slug":"martir","title":"Martir după pereți"}},{"author":"Andra Cozma","date":"2017-07-05T18:12:50.000Z","slug":"pres","status":"publish","title":"Preș","excerpt":"Cum ajungi preșul rudelor, prietenilor și al altora? Nu te mai întreba! Ceva ai făcut. Ceva am făcut cu toții.  ","article":"Cum ajungi preșul rudelor, prietenilor și al altora? Nu te mai întreba! Ceva ai făcut. Ceva am făcut cu toții. Sunt cărți care vorbesc despre acest aspect, sunt informații multe despre cum ai putea fi ajutat în acest sens. După ce ai terminat cartea, probabil te-ai axat pe problemele cotidiene. Ți-ai mai adus aminte să aplici din ceea ce ai citit? Consumator de materiale pentru dezvoltare personală, ai aplicat câtuși de cât din tot ce ai citit?\n\nTimpul ce l-ai petrecut citind și neaplicând nimic, îl înlocuiai cu o plimbare în parc, o întâlnire cu oameni dragi sau pur și simplu ai fi ascultat o melodie plăcută ție.\n\nDezvoltarea personală este legată de a face ceva în momentul prezent. De a te bucura de evoluția ta din mers. De a trăi clipa și a căuta bucuria în micile bucurii ale vieții. Momentul prezent, nu? Dacă nu ai înțeles nimic, atunci închide acest tab! Îl vei deschide eventual mai târziu. Acum, fă ceva ce-ți place și revino la lectură, dacă mai simți s-o faci, evident.\n\nNimeni nu are dreptul să-și șteargă pantofii de tine.\n\nTu doar ești în proces de reamintire și o să-ți dai seama în curând de acest aspect. Sau poate nu! Nimeni nu merită mai mult decât tine și nu are dreptul să-ți ceară lucruri în favoarea lui și în detrimentul tău. De aspectul ăsta profită cel mai des familia și prietenii. „Hai fă-o pentru mine” „hai să fie bine să nu iasă rău.” Într-un continuu „hai” și pretenții la favoruri și sacrificii ce te transformă negreșit într-un preș. Înaintezi în vârstă. Parcă-ți vine să-ți dai palme. N-ai făcut nimic pentru tine, totul pentru alții. Au călcat toți peste tine cum au vrut. Au și dansat pe tine, în timp ce tu nu-ți mai simțeai ritmul inimii, sub greutatea lor.\n\nViața a trecut peste tine, ești bătrân și nu mai ai mult. Regretele sunt inutile. Degeaba ai primit iluminarea etății dacă tinerețea a fost o gaură neagră. În cel mai bun caz, maro… Nu mai ai putere să faci nimic, acum. Acesta este momentul la care vrei să ajungi? Atunci, poftim, lucrează!\n    ","previous":{"slug":"muste","title":"Muște"},"next":{"slug":"pomeni","title":"Pomeni"}},{"author":"Andra Cozma","date":"2017-06-28T18:12:50.000Z","slug":"muste","status":"publish","title":"Muște","excerpt":"Ești obosit și vrei să te duci la culcare iar o muscă te urmează. În răcoarea nopții, aceasta se adăpostește  ","article":"Ești obosit și vrei să te duci la culcare iar o muscă te urmează. În răcoarea nopții, aceasta se adăpostește lângă gura ta, pentru a se încălzi atunci când răsufli. Ea este învățată și cu izuri mai tari, nu-ți face griji.\n\nTrebuie să vă urmați visurile chiar dacă asta presupune sacrificii. Aceasta își va depune ouăle acolo unde va simți căldură, bunăvoința în semn de… însemnare, că asta face.\n\nMusca a făcut puiuți. Grași, albi și mândri.\n\nSe târăsc peste tot, îi găsiți oriunde, în gurile cu carii și mustăți, in stomacurile cu buzunare, in camerele inimii voastre, lângă tron și chiar mai departe, in profunzimi.\n\nChiar si așa, mereu trebuie găsită forța de a merge înainte chiar dacă ni se iau toate așa, din zbor. Cine e musca să rămână așa, pe piscuri maro. Cine e albină, să lupte în continuare până la ultimă suflare pentru regina sa.\n\nAici în noaptea aceasta, se răsuflă damfuri de curcubeu și se indexează talonul senectuții șubrede prin orice loc cald.\n\nChiar și tânără albinuță când ești, ei îți dau minumum de 2000g de miere brută, așa, că vor ei. Pentru binele tău, dar pentru răul stupinei tale care nu mai are din ce să contribuie nici pentru propria sa regină.\n\nNu te gândi la faptul că ei îți dau de la ei 2000. Ei îți dau tot de la tine, chinuindu-ți stupinele să dea de unde nu-i.\n\nCum se așază și în locurile cu moț, așa muștele trag și la scumpa ta miere, iar apoi o prelucrează cum știu ele mai bine. Este miere înmulțită cu zahăr iar în curând, stupina nu va mai avea din ce să-ți mai dea pentru a trăi, albinuța mea. Decât să îți dea miere înmulțită așa cum vrea musca, mai bine te lasă pe liber să îți găsești un drum mai bun.\n\nMusca nu se satură, ei nu de satură și întregul fagure se prăbușește pe iarba cândva verde.\n\nAcești doi companioni – o musca și un om, vor lichida toate stupinele și își vor afuma lucrătorii cu himere. Nu credeți nimic din ce auziți sau vedeți și vă rog, țineți-vă nasucurile astupate. Nu inhalați fumurile lor, că veți ameți și pica, albinuțelor!\n\nZburați repede la adăpost dar nu dați bir cu fugiții de pe terenul de luptă. Recăpătați-vă forța apoi luptați iar. Dacă nu stați cu presiunea unei familii în care trebuie să fiți stâlp, nu fiți șobolani să părăsiți corabia înainte ca aceasta să se scufunde. Luptați cât de poate.\n\nNimic nu mai este ceea ce pare, nu mai seamănă cu ce era in trecut. Nu este acel ceva despre care spuneați că v-a eliberat. Totul are un preț. Nimeni nu face nimic fără a primi ceva la schimb.\n\nSunt o albinuță cu o stupină. N-am atâta experiență pentru a lua decizii mari și a gândi elaborat ca cei în etate dar am putere de învățare, speranță, viziune spre mai bine, iar viitorul îmi aparține și voi lupta pentru el! Ai înțeles tu, musculiță?\n    ","previous":{"slug":"viata","title":"Viață"},"next":{"slug":"pres","title":"Preș"}},{"author":"Andra Cozma","date":"2017-05-20T18:12:50.000Z","slug":"viata","status":"publish","title":"Viață","excerpt":"Cum poate fi lumea în care trăim? Vezi câți morți sunt și care umblă pe lângă tine? Nu auzim, nu  ","article":"Cum poate fi lumea în care trăim? Vezi câți morți sunt și care umblă pe lângă tine? Nu auzim, nu vedem, nu vorbim. Să trecem mai departe!\n\nViața ca tărâm al suferinței\n\nAcum 30 de ani, pe 30 a cincea, cam pe la ora 10.15, mama m-a născut. Zâmbet larg, privire tâmpă, sincronizată perfect cu vorbele mamei mele: „Bine ai venit în lumea asta, iubita mea!”\n\nO copilărie cu bune și rele, mai mult din ultimele, dar care m-au făcut să beneficiez din plin, de primele.\n\nTu viață, știi cât ești de dorită? Știi cât se luptă pentru tine omul? Adăpost, hrană, afecțiune, relaxare, odihnă și toate cele? Drept fundamental nerefuzat de tine dar sacrificat, culmea, tot pentru tine?\n\nOmul se zbate pentru tine și în egală sau mai mare măsură, tot pe tine te sacrifică pentru a obține moneda cu care să te recâștige. Vrea să fie viu. Dar viu în regulile lumii actuale. Apoi… să te piardă iar în acest infinit ciclu: job – casă- -treburi – sacrificii – relaxare – job.\n\nProbabil că noi rămâneam tot în copaci dacă nu sacrificam multe, dar acum parcă sacrificăm mult prea multe. Sacrificăm pentru a trăi cât de cât și nu pentru a ne bucura trăind. Tu viață, ești înțeleaptă și vezi lipsa de bucurie a omului față de tine. Ce faci tu, atunci când stau așa lucrurile? Pleci de la om, nu? Nu ești obligată să stai acolo unde nu mai ai nicio bucurie.\n\nCât de om poți rămâne? Să te duci la job pentru a avea de mâncare și toate necesare pentru a trăi? În același timp, ai nevoie de mâncare și toate necesare ca să poți lucra, câștiga, apoi achita ce consumi, ca iar să poți câștiga?\n\nAi datorie față de societate, asociația de locatari, vânzătorii de la piață, furnizorul de energie electrică. Eventual de investigațiile medicale și medicamentele aferente. Trebuie achitate și tot de ele ajungi să te sprijini la un moment dat. Datoria față de tine însuți unde mai este?\n\nÎți faci o bucurie de moment și o povară de viitor. Ai parte eventual de rate la frigider, plasmă sau o excursie în Grecia. Dacă ai pupat pe cine trebuie, te duci chiar și mai departe.\n\nDin când în când mai primești câte o recompensă de doi biscuiți în loc de unul și zici „Ce bine e!” Apoi dai din coadă ca să fii ținut minte pentru a mai primi și data viitoare. Aceștia sunt exponenți ai micii tale reușite, nu? Asta e viață?\n\nOmului i se mai dă uneori și câte un ciolan. Așa, ca să nu se revolte. Cât timp are ceva mai bun în stomac oferit de sărbători și de măriri de leafă, n-are de ce să se revolte. Ăi de sus ne țin frumos pe toți la relantiu. Or ști ei ce știu.\n\nNe naștem datori și murim îndatorându-i pe alții. Mai adesea pe copiii pe care alegi să-i faci, apoi la final, le întinzi factura înfășurată în cârpele bătrâneții tale.\n\nNu aud, nu văd, nu vorbesc. Măcar să scriu, nu? Așa, că nu am ce scrie și-mi pierd vremea de pomană într-un „colț” obscur al internetului pe care nu-l vizitează nimeni. Nimeni în afară de cei dragi, abonații mei la G+, Fb și cei care mă spionează cu regularitate. Îi salut și pe ei pe această cale. Cu toții fac parte din viața noastră, mai puțin noi înșine, că nu e timp și nu e cu ce.\n    ","previous":{"slug":"o-noua-dragoste","title":"O nouă dragoste, o nouă lume"},"next":{"slug":"muste","title":"Muște"}},{"author":"Andra Cozma","date":"2017-05-03T18:12:50.000Z","slug":"o-noua-dragoste","status":"publish","title":"O nouă dragoste, o nouă lume","excerpt":"(Autor: Cătălina Cornea) De la primul sărut, te-am invitat să creăm propria lume, doar a noastră. Să prefacem dragostea noastră  ","article":"(Autor: Cătălina Cornea)\n\nDe la primul sărut, te-am invitat să creăm propria lume, doar a noastră. Să prefacem dragostea noastră într-un spațiu de refugiu și de calm, o nouă ”acasă.”\n\nNe ținem de mână și ne creăm o nouă lume unde suntem noi doi, eu și tu. Eu pun luna pe cer și tu soarele. Apoi zi de zi punem câte o stea pe cer și când vine furtuna noi căutăm raza de lumină.\n\nE lumea noastră în care sădim flori dar câteodată ne rănim în spini și regăsim izvorul ce ne spală rănile și apoi sub umbra unui copac ne ținem în brațe.\n\nNe iertăm micile defecte. Ne invităm la o horă cu zâmbete cu picioarele goale. Iar câteodată ascultăm baladele și stropim pământul sacru cu lacrimi.\n\nSuntem în lumea noastră, ne pierdem în ea, ne pierdem unul în altul dar regăsim fericirea.\n\nÎn lumea noastră ne pictăm paradisul așa cum am vrea noi să fie. Suntem și zei și oameni. Suntem doi copii care descoperă cele mai profunde taine.\n\nȚine-mă de mână și poartă-mă cu tine, arată-mi minunile pe care le poți crea pe sufletul meu, pe trupul meu. Du-mă prin cele mai ascunse locuri în care nimeni nu a mai intrat.\n\nTu, eu și lumea noastră, în care nu avem aur, în care avem patul din nouri. Lumea noastră în care ne dezgolim. Și timpul parcă nu ne mai ține în capcana lui… suntem liberi să ne iubim.\n\nÎn lumea noastră învățăm să nu ne temem de proprii demoni ci îi îmblânzim. Și chiar dacă suntem doar noi doi nu ne simțim singuri și suntem împliniți.\n\nChiar dacă mă rătăcesc pe poteci, vocea ta mă va readuce acasă. Chiar dacă, câteodată, nu mai văd soarele, cheamă vântul ce va alunga nourii.\n\nEu și tu suntem o lume și avem un singur crez – dragostea ce ne-a unit și ne va ajuta să ne construim scara către cer.\n    ","previous":{"slug":"vise","title":"Nopți, vise, visuri, lupte, păci"},"next":{"slug":"viata","title":"Viață"}},{"author":"Andra Cozma","date":"2017-05-02T18:12:50.000Z","slug":"vise","status":"publish","title":"Nopți, vise, visuri, lupte, păci","excerpt":"În liniștea unei nopți de mai, îți cauți nedumerit gândurile și-ți numeri fără încetare încasările și plățile. Într-un alt sens  ","article":"În liniștea unei nopți de mai, îți cauți nedumerit gândurile și-ți numeri fără încetare încasările și plățile. Într-un alt sens decât cel obișnuit. Te descurci tu până la urmă și le vei plăti și mai mult celor de la care ai încasat, într-un final. Timpul și hazardul le aranjează binișor pentru a-ți aduce această ocazie. Răbdare să ai.\n\nNoaptea pleacă ușor, la fel și stelele de pe retina ta. Du-te liniștit la culcare pentru că visele îți sunt vise și nu visuri. Cele din urmă apar când nu mai ai puterea să le ceri, iar cele dintâi vin când ți-e lumea mai dragă, trezindu-te fără milă în transpirații reci. Nu te mai opune la tot ce nu poți controla, pentru că va pleca oricum tot când va dori.\n\nVisurile de a controla totul îți aruncă găleți de apă reci peste visele de noapte dar… aici e un dar de primit. Prin acest dar, tu spargi încuietori, dărâmi uși și îți cucerești locul bine meritat în lume. Numește darul cum vrei tu dar dă-i funda de țepi jos și luptă, nu mai zăbovi!\n\nLupta neîncetată va rămâne singura pace pe care o vom dobândi și care va face o diferență între ce suntem și ceea ce va rămâne în urma noastră. Alt fel de a lupta nu știu, altă pace nu cunosc și altă viață nu mai am. Unici suntem pe pământ și la fel în el, așa că ce ar mai fi de pierdut?\n    ","previous":{"slug":"cel-mic","title":"Cel mic"},"next":{"slug":"o-noua-dragoste","title":"O nouă dragoste, o nouă lume"}},{"author":"Andra Cozma","date":"2017-03-11T18:12:50.000Z","slug":"cel-mic","status":"publish","title":"Cel mic","excerpt":"Ai viața înainte, atât cât e din ea și tot înainte ar trebui să-i tragi și pe alții. Dar nu,  ","article":"Ai viața înainte, atât cât e din ea și tot înainte ar trebui să-i tragi și pe alții. Dar nu, tu îi tragi înapoi, te joci un pic cu ei, îi mărunțești, apoi îi dai la câini. Nici nu ești conștient de răul făcut sau mai grav, nu-ți pasă.\n\nȘtii că despre tine vorbesc, măi arogantule, atotștiutorule, care te-ai adunat cu cei de teapa ta să râzi de alții și să vorbești orice îți vine din gură, înapoi.\n\nStai și treci tot ce vezi prin filtrele așa-ziselor​ gânduri, care-s stăpânite de niște păduchi. Păduchi prioritari creierului care ți-au marcat copilăria. Păduchi cu care arunci la rândul tău, spre cel pe care-l vezi mai mic și mai slab decât tine. Ăl mai mic, mai puțin puternic decât tine, se va face mare și îți va plăti cu aceeași monedă.\n\nEști ca o tufă fără trandafiri. Trandafirii ți i-ai tăiat singur demult sau au avut grijă ai tăi. Probabil și tu ai fost mai slab decât alții și au făcut din tine ce au vrut și ți-au înșelat așteptările. De atunci, la orice e frumos lumii, tu dai spini oamenilor, că numai din ăștia mai ai.\n\nOrice lucru rămas nerezolvat, se întoarce într-o formă sau alta. Poate când îți este viața mai dragă și atunci când ai crezut că poți spune și face orice. Drumurile bălegate de tine, se întorc cu josul în sus și te va ploua cu ce ai lăsat pe ele.\n\nFelul tău de a fi, îți dă anumite avantaje, iar cel mai rău este cand îți găsești nașul. Ține minte: nu ești cel mai puternic om din lume, nu le știi pe toate și nu poți face orice fără urmări. Nu intra în iluzia asta, cu toții plătim, nu ești numai tu in lume.\n\nAi grijă cum pășești. Cei slabi peste care ai călcat, cei cumsecade de care ți-ai bătut joc și cei care au vrut să te ajute și i-ai „înțepat”, vor avea cu toții o moneda pentru tine.\n\nDupă tot ce a fost, mă uit cu milă la tine. Nu e acea milă, care să te umilească, ci milă cu adevărat.\n\nOrice om care îmi face rău, îmi expune, fără să realizeze, informații din casa și viața lui. Dacă lucrurile nu merg bine acolo, acesta nu poate fi bun nici cu ceilalți. Nu vreau să generalizez, dar până acum, așa au stat lucrurile.\n\nDacă ești destul de copt la minte să realizezi de ce, vei simți milă și vei ierta. Dacă tu la rândul tău ai făcut rău, încă ai timp. Nu-i lăsa pe alții să îți afle detalii din viață după modul în care te comporți cu ei. Asta vă spun vouă, asta-mi spun și mie, pentru că suntem oameni și de multe ori uităm.\n\nTrăim totul la turație maximă, pe o șosea care poate duce către un loc liniștit, etern… mai devreme decât este cazul, suflete dragi.\n    ","previous":{"slug":"rugina","title":"Rugină"},"next":{"slug":"vise","title":"Nopți, vise, visuri, lupte, păci"}},{"author":"Andra Cozma","date":"2017-02-21T18:12:50.000Z","slug":"rugina","status":"publish","title":"Rugină","excerpt":"Caracter ruginit învelit în foiță de aur… Te îmbeți cu liqueour maro, alegi țoale trendy, șterse de fața prăpăditului care  ","article":"Caracter ruginit învelit în foiță de aur…\n\nTe îmbeți cu liqueour maro, alegi țoale trendy, șterse de fața prăpăditului care încă îți mai poate zice „Bună ziua!”. Ești cu ațele pe afară și petece snoabe ici-colo, ca alergat de câinii din vecini. Dacă ție îți place…\n\nNu dai măi omule doi bani pe mine. Mâine poimâine poți deveni plantă în ghiveciul uriaș peste care va trece și câinele meu dornic de chemarea naturii. Nimeni nu știe ce mosorel are și nimănui nu-i pasă cum ai trăit, contează doar ce ai fost în stare să lași în urma ta.\n\nȚine-ți carcasa întreagă și trăiește sănătos, sufletul curat și n-ai să mai fi nevoit să te ștergi de nimeni, cu niciun preț, lichea.\n\nTe-am văzut când ai trecut. Eu am prezent, între timp. Viitor, nu știu. Nimeni nu știe. Trăiește pentru ce ai și nu regreta pentru ce ai fi putut fi sau avea.\n\nUn suflet împietrit e mai greu de cărat. Mai greu decât însuși placajul ce-i acoperă copârșeul. Așa vrei să fii și tu? Treaba ta. Să-ți numere altcineva ghețișoarele postume.\n\nDucă-se tot, faptu-i consumat. Nimeni nu te va polei. Totul strălucește și ruginește cu sau fără tine. Cum îți sapi, așa te și-ngropi.\n    ","previous":{"slug":"nu-neaparat-ei","title":"Nu neapărat ei"},"next":{"slug":"cel-mic","title":"Cel mic"}},{"author":"Andra Cozma","date":"2017-02-15T18:12:50.000Z","slug":"nu-neaparat-ei","status":"publish","title":"Nu neapărat ei","excerpt":"Îi urăsc pe mulți oameni dar nu pe ei neapărat, dacă știi cum zic Vor să facă multe deodată, se  ","article":"Îi urăsc pe mulți oameni dar nu pe ei neapărat, dacă știi cum zic\n\nVor să facă multe deodată, se aruncă cu capul înainte și desigur, că sfârșesc cumva. Poate precum un țap într-un tablou și cu ochii în toate direcțiile, ca-n desenele animate(scena din „Ferma animalelor”). Problema e când îi bagi și pe alții nevinovați în același tablou cu tine, doar așa să fii tu mai bine cu tine.\n\nÎi urăsc pe unii oameni, dar nu neapărat pe ei, ci așa ceva la ei. Este ceva insuportabil chiar și pentru ei înșiși. Aceștia cunosc și știu așa de multe despre orice și oricine.\n\nEi dispun de „uairless” dar nu în sensul firesc, între ce spun și ce fac. Evident cu eat-shit-poop-more cu alții, despre alții. Pot ști despre tine, fără sa te cunoască prea bine și ajungi „să afli” de la ei ce nu știai nici tu despre tine?\n\nVorbesc pe ascuns după ce treci de locul unde s-au postat să mănânce „bunătăți”. Ascunși prin parcuri, printre bănci, în mașini. Ori pe la alții prin case și cu psihostimulatoare vegetale sau de sinteză, ei știu totul. Și-au ratat existenta dar cunosc despre cum exiști și ești tu cu adevărat.\n\nUrăsc tot ce-i omenesc cu chipuri de animale. Un amestec de om-animal, o mutație a naturii de care trebuie să te ferești cât poți. Aceste animale lovesc cu copita atunci când ești cu spatele. Îți mușcă mâna dacă te porți frumos cu ele. Îți „rod” încălțările de ciudă, să nu poți pleca unde ai treabă. Îți urinează si se maronesc în drum ca să tot ocolești și să întârzii în ceasurile importante vieții tale. Te trag de pantaloni să te joci cu ele ca apoi să o ia la fugă cu mâncarea ta. Te sapă în grădina vecină și îngroapă totul, exact cum nimic nu s-ar fi întâmplat.\n\nUrăsc mulți oameni. Urând atâtea în jur, este pentru că de fapt, la un anumit nivel, nu mă suport pe mine. Asta este, așa voi trăi cu mine însămi și deocamdată nu regret nimic și n-am ce să explic nimănui. Am destul timp să reflectez. De fapt contează? Afectează pe cineva asta? Nu!\n    ","previous":{"slug":"ceapa","title":"Ceapa"},"next":{"slug":"rugina","title":"Rugină"}},{"author":"Andra Cozma","date":"2017-01-15T18:12:50.000Z","slug":"ceapa","status":"publish","title":"Ceapa","excerpt":"Le rostesc pe rând: oameni, animale, fructe, legume, obiecte, fenomene ale naturii, însușiri. Totuși ceapa-i cea mai cea. Ceapa este  ","article":"Le rostesc pe rând: oameni, animale, fructe, legume, obiecte, fenomene ale naturii, însușiri. Totuși ceapa-i cea mai cea.\n\nCeapa este o legumă ce apare de două ori pe an.\n\nE smulsă brutal de la neamul său, bagată-n întru-un sac, dezbrăcată, pusă forțat sub jet de apă rece. E tocată până la epuizare și apoi lăsată să zacă până la călire. Nu mai poți deschide un ochi din pricina ei, acum. Așa-ți trebuie!\n\nE cântecul cu lacrimi sincere pe care îl auzi și-l redai random, în formă de zoaie pe ochi. Îți simți ochii, nasul și inima unite în același cânt.\n\nAcelași imn încărcat de sensibilitate și milostenie pe care îl uitasei. Pune mâna și citește cu sârg tot ce-i scris pe foile sale. Nu-i ușor dar asta e. Du-te la un duș rece, toacă-ți unghile, părul, stomacul iar apoi, la călit! Ăsta-i rostul tău și fii puternic! Nu-i timp de scurs lacrimi.\n\nLa mulți ani pe anul acesta, deși cu întârziere, dar din partea [Soulmatters.ro](/), te poți aștepta la orice, pentru că a pierdut lupta în a mai fi pe placul lumii.  \nMultă sănătate și împliniri, suflete dragi!\n    ","previous":{"slug":"de-ce","title":"De ce?"},"next":{"slug":"nu-neaparat-ei","title":"Nu neapărat ei"}},{"author":"Andra Cozma","date":"2016-12-26T18:12:50.000Z","slug":"de-ce","status":"publish","title":"De ce?","excerpt":"Nu renunț la speranța că te voi găsi aici, pentru că și tu mă vei cauta atunci când lumea îți  ","article":"Nu renunț la speranța că te voi găsi aici, pentru că și tu mă vei cauta atunci când lumea îți va fi mai \\*dracă\\*. Altminteri, dacă-i dragă și nu vei mai vedea pe nimeni în jurul tău, mă bucur cu lacrimi de onoarea distanței și uitării tale. Totuși, mereu îți voi fi aproape, atunci când ceri și când n-ai să mai ai nimic. Așa a fost mereu, suflet drag. De ce? Nu știu.\n\nMulți vor să vadă florile de pe câmpii, animăluțe pufoase, icoanele cu Arsenic, cântece frumoase de sezon sau clipuri amuzante. Vor să vadă pe pereți lumea unora. Lumea ce lor le-a scăpat printre mâini. Deși eu mă cred mai sus decât alții, totuși nu sunt cu moț. Nu cu unul mai special. Cu toții avem moațe, fie ele roș-albe, galben-albăstrui, oranj, verde sau maro, după caz.\n\nCine credea că vom fi activi mai mult pe pereți, decât în afara lor? Mereu m-am bucurat de un potențial ascuns prin pereți și platforme de frica lumii reale și de tortura unui ego mai mare, poate decât impresia ta despre tine.\n\nMi-am supraapreciat puterile de a face totul așa cum vreau eu. Puteri care deja pluteau în derivă, separate unele de altele, formând un nimic. Mi-am recunoscut neajunsurile doar ca să par de caracter în fața ta. Asta fac și acum.\n\nSuflet drag… Eu totul fac pentru mine. Chiar și când te ajut, o fac pentru mine. Important este ca să am eu confortul sufletesc, pentru faptul că am făcut un bine cuiva.\n\nEu nu sunt un om bun, ci caut să mă simt împlinită prin caracteristici ale bunătății. Felurile noastre de a fi cu alții sunt doar iluzii. Sunt doar trăsături admise de om, pentru a primi acceptarea celorlalți și extrapolând, de a ne asigura astfel perpetuarea propriilor gene și idei. Bunătatea precum și răutatea, sunt elemente adaptative, atât. Nu zic, e de preferat să fii bun și să-i faci pe alții să se bucure. Totuși, noi aici discutam de unde pornește totul. Mă rog, este o opinie atât în calitate de eu, cât și în cea de mine însămi.\n\nDacă aici pe site era scris „Pentru noi”, era de fapt pentru mine. Pentru mine am început totul. Pentru mine am să continui să fiu așa. Așa cum mă vor sau nu alții. Tu ce faci pentru tine, suflet drag? Încă mai aștepți să mai treacă timpul și alții peste tine, totodată? De ce?\n\nSă îți mai spun un lucru ce pe mine mă terorizează de multe ori…\n\nForma mea, a ta și a tuturor. Ochii cu care te privesc și mă privești, devin mâncare peste ani și pentru alte viețuitoare. La nivel mental știi acest lucru dar culmea, nu trăiești cu teama că ție ți se întâmplă așa ceva. Ești conștient de tot, dar inconștient în cele mai multe clipe, pentru că te ocupi de treburile de zi cu zi.\n\nCeasul, ziua și tu însuți, nu mai sunteți la fel ca ora ce-a trecut. Acum nu mai e nimic din ce ai fost ieri. Cu tine însuți nu te mai întorci. Cu cel din trecutul tău și cel ce va urma, cunoașteți despre existența fiecăruia, dar nu vă puteți vedea.\n\nPăreți aceiași ca cei de ieri sau asemănători cu ce veți fi, totuși mereu veți avea un bagaj diferit după voi. Bagaje în care, minut de minut, se mai adaugă câte o țoală, până când schimbarea apare cu totul.\n\nMulțumesc suflet drag pentru faptul că ai parcurs acest articol. Cu minutele petrecute aici, nu te mai întorci. Timpul a trecut și pentru tine iar o parte din el, mi l-ai dăruit mie, citind ce scriu. De ce? Nu știu.\n\nChiar dacă, mulțumirile mele sunt fire de nisip și cu toții avem același final, asta am simțit să spun acum.\n    ","previous":{"slug":"digestiv","title":"Digestiv"},"next":{"slug":"ceapa","title":"Ceapa"}},{"author":"Andra Cozma","date":"2016-11-27T18:12:50.000Z","slug":"digestiv","status":"publish","title":"Digestiv","excerpt":"Îți înfășoară stomacul în sârme și te învârte-n jurul propriei axe, pentru o pâine uscată înmuiată cu apă. Încă suntem  ","article":"Îți înfășoară stomacul în sârme și te învârte-n jurul propriei axe, pentru o pâine uscată înmuiată cu apă. Încă suntem tineri dar ăi mai cu etate și prestanță știu multe.\n\nMulte eu nu știu, eram mică. Abia pronunțam cuvântul „caca”. Era cuvântul care mă pregătea pentru ce urma să definesc mai târziu, cred.\n\nDacă ești mai în vârstă, te delectezi cu ciosvârtele mărunțite de atâtea amintiri. Ai trăit ceva ani și poți observi că istoria se repetă. Deși omul este irepetabil, totuși gena e încă transmisibilă. Îți dorești să te fi născut din nou. Poate ca animal de companie sau să fii un pom vizitat de toți câinii. Măcar n-aveai incertitudini.\n\nGândul te întoarce de pe o parte pe alta noaptea și te scutură, de te îneci cu salivă, până reușești să adormi la loc.\n\nTe izolează de cei din jur și parcă așa apuci să îi mai și cunoști. Nu mai poți mesteca și înghiți nimic din tot ce ți se pune în farfurie. Refluxul gastric e crunt.\n\nCă tot vor veni sărbătorile…\n\nÎmpodobire Pom\n\nUrcat pe Scaun pentru a-i pune vârful\n\nFunie să-l ancorezi\n\nCuțit să tai Funie\n\nBilet sub brad cu urări\n\nElan\n\nCadou sub brad\n\nFiecare are să-și ducă crucea vieții singur iar lumea din jurul său, nu va ști ce simte cu adevărat. Și dacă ar ști, cum ar fi? Oricum, nimănui nu-i pasă. Fiecare are viața lui.\n\nBagă-ți mințile în cap, ia o bulină de stomac și apoi digeră totul cu simț de răspundere!\n    ","previous":{"slug":"dau-fericirea-mea-pentru-a-ta","title":"„Dau fericirea mea pentru a ta!”"},"next":{"slug":"de-ce","title":"De ce?"}},{"author":"Andra Cozma","date":"2016-10-29T18:12:50.000Z","slug":"dau-fericirea-mea-pentru-a-ta","status":"publish","title":"„Dau fericirea mea pentru a ta!”","excerpt":"„Dau fericirea mea pentru a ta!” Ai grijă! La mai puțin de un an, cu adevărat, fericirea a plecat de  ","article":"_„Dau fericirea mea pentru a ta!”_\n\nAi grijă!\n\nLa mai puțin de un an, cu adevărat, fericirea a plecat de la tine și s-a dus înspre cel de care ți s-a făcut milă. Înspre cel căruia, la nivel metaforic ai zis că-i dai fericirea. Aceasta ți-a dispărut ție. La propriu. N-a avut treabă că i-ai cedat lui, ce aveai tu. N-are legătură cu asta. Nici el nu înțelegea, cum anumite cuvinte prind formă fizică, iar viața ta s-a deformat în așa hal.\n\nPe planul vieții tale, ai pierdut tot. Ai rămas fără partener și plângeai de ziua ta. Ți-ai pierdut mintea pentru că oricum, nu prea stătea acasă nici înainte, dar totuși. Perspectivele profesionale și personale se năruiseră. Au fost 3 ani de suișuri și coborâșuri, cu enigme dar și cu răspunsuri.\n\nAi vrut ca un om drag să sufere mai puțin și ai făcut această afirmație, care s-a împlinit. Cum așa? Nu suportai să vezi durere în jurul tău. Dacă ar fi putut, ai fi luat cu mâna toată nefericirea lumii. Ești doar un om.\n\nCe s-a întâmplat? Cum au luat formă aceste cuvinte?\n\nSunt lucruri clare… pentru fiecare acțiune, rezultă o reacțiune. Fizic n-ai făcut nimic. N-ai luat fericirea din dulap și ai pus-o în mâinile persoanei necăjite. Doar ai rostit. Ce treabă are asta cu ce a rezultat după? Au fost doar simple cuvinte, totuși. Fiecare să-și găsească răspunsul potrivit lui. Eu nu-l am, toate sunt doar constatări și atât.\n\nAtunci când nu ni se cere sau când pur și simplu nu e cazul, în acel moment, schimbăm viitorul. Ne schimbăm viitorul!\n\nEste o fină linie de demarcație între a te implica și a „sta pe bară”. Sunt momente în care știm dacă trebuie să ne implicăm sau nu. Mintea noastră ne spune ce trebuie să facem, însă noi tot acționăm opus. Suntem oameni iar asta ne perturbă.\n\nO chestie pe care noi o considerăm bună, cu toate astea, ajunge să ia altă întorsătură. Granița între a te implica și a rămâne nemișcat e invizibilă. Noi nu ne gândim la ce generază o faptă bună. O facem și gata! Nu ne gândim că este o lege nescrisă, ce ne spune să stăm pe deoparte, chiar și cu prețul că ne mustră conștiința ulterior.\n\nPe românește, păsărește, cum vrei dar ai grijă că: „te bagi, ți-o iei!” Extrapolând, nu ți-o iei tu, o pățesc alții nevinovați. De multe ori, chiar cei nenăscuți încă. Nu poți fi conștient de ce ramificații se mai formează după ce te-ai implicat să faci ceva, chiar și bun de-ar fi.\n\nExemplul de mai sus, ce are legătură cu titlul, s-a întâmplat în realitate și a mai pus o piatră la temelia a ceea ce este Soulmatters în prezent.\n    ","previous":{"slug":"cine-esti-tu","title":"Cine ești tu?"},"next":{"slug":"digestiv","title":"Digestiv"}},{"author":"Andra Cozma","date":"2016-08-31T18:12:50.000Z","slug":"cine-esti-tu","status":"publish","title":"Cine ești tu?","excerpt":"Cine ești tu? Ai un nume? Locuiești undeva? Scrie undeva mai multe despre tine? Pune-ți amintirile în cutii, adună insectele  ","article":"Cine ești tu? Ai un nume? Locuiești undeva? Scrie undeva mai multe despre tine?  \nPune-ți amintirile în cutii, adună insectele uscate de prin cotloane. Rupe firul de mort de la plantele primite. Rupe poze și scrisori. Sparge tablouri și cești cu fir de aur aduse de prin lume de alții. Nu a fost lumea ta. Șterge, sparge, rupe tot! N-ai nevoie de nimic.\n\nN-ai nimic. Nici în trecut nu ai avut ceva. Ai crezut că ai.  \nȘterge-te de lacrimi, usucă-ți părul cu aerul cald al verii muribunde și fugi de timpul mucegăit de profitori. O lume unde nu trebuia să fii și unde nu trebuia să te bagi, la naiba! Vin alte vremuri acum. Nu știu cum ar fi acestea dacă… Nu știu cum ar fi fost acelea, dacă… faptu-i consumat.\n\nNu ești cineva, nu ai un nume, nu stai niciunde, niciunde nu ești scris.\n\nPune-ți pantofii în picioare, adună boarfele și bagă-le în saci. N-ai avut nici șinonier și nici geamantan. Rupe firele din păr. Unul câte unul. Sortează alb la alb, negru la negru. Rămâi cu ce mai e bun. Scapă de tot ce ai adunat. Șterge-te de praf, ridică-te și du-te la duș. Amintirile duhnesc cu oricât parfum le-ai da. Doar să vrei și vor dispărea? Doar să vrei să și lași timpul să treacă, pentru a le curăța?\n\nFii în continuare nimeni și nu cere nimic. Nu primi mult dacă ți se oferă ceva, dar să zici „Mulțumesc!” pentru orice. Așa-i frumos.\n\nCu tot ce-ți ceri în viața asta și de care te-ai putea lipsi, probabil o să ți-l achite în rate mari, omul drag ție, familia ta iubită și să-i doară al dracului. Să-i lovească când le este mai drag. Nu încerca să-ți iei vreun ceva, dacă nimeni nu ți l-a lăsat.\n\nNu-ți dă nimeni titlu de glorie și nici piatră funerară poleită pentru veșnicie. Fie că ai fost nimic sau cineva. La fel vor survola porumbeii deasupra crucii tale.\n\nNe pregătim…\n\nPungi, cutii, hârtii, cărți, poze și diverse nimicuri păstrate în dulap, scoase, aranjate din când în când și puse la loc. Și iar scoase.\n\nAcarieni, prăfuit, râncezit, uscat și neatins de ani de zile. Miros de parchet vechi, pereți încă cu humă, faianță cu sunet gol, tocăraie roasă, uși rupte ici-colo. Ca după război.\n\nUn război al generațiilor. Al vechiului cu noului. Al ce se putea face dar nu s-a făcut. Al sacrificiului făcut și al nimicului primit. Nu era un ceva special care să fi cerut, dar ceva în sensul că măcar un umil loc în lume. Un loc de joacă, un loc de muncă, unul de veci și unul în inima cui a iubit ceva din mine.\n\nNu-mi place să împart și de aceea nici nu prea cer. Sunt zgârcită dar nu râvnesc la puținul altuia și încerc în momentele mele grele să nu rănesc. Deși nebunia din fiecare ne demonstrează contrariul. Nu mi-e jenă de nebunia mea.\n\nCum ziceam, n-am vrut să primesc dar, m-a săturat… d-zeul lor de oameni, pe alte părți. După, doar te-mbraci singur, nu?\n    ","previous":{"slug":"iluzii-si-bucle","title":"Iluzii și bucle"},"next":{"slug":"dau-fericirea-mea-pentru-a-ta","title":"„Dau fericirea mea pentru a ta!”"}},{"author":"Andra Cozma","date":"2016-08-28T18:12:50.000Z","slug":"iluzii-si-bucle","status":"publish","title":"Iluzii și bucle","excerpt":"Eu îți scriu… nu știu exact cum să încep, dar am să mă descurc cumva. Obrazul se lungește, se îngroașă  ","article":"Eu îți scriu… nu știu exact cum să încep, dar am să mă descurc cumva.  \nObrazul se lungește, se îngroașă și se amestecă în tot. Indiferent de amestec. Că-i de-un singur fel sau asortat.\n\nVrei să-mi arăți că poți. Și eu pot, dar n-am chef. Te las pe tine să-ți înșirui știința despre tot, te las pe tine să te urci numai spre socluri înalte. De carton până la urmă. Te las pe tine să fii oriunde ți-ai dori.\n\nCa hamsterul te învârți în roata ta. Totul pare să fie o iluzie. Mai puțin și cea în care te trosnește din plin trenul. Dar totuși, parcă și aceea a fost ceva efemer. Ai fost o iluzie a infinitei existențe de pe pământ. Existență ceva ce nu are un final, dar ia mereu altă forme.\n\nFiecare formă există într-o iluzie. Și într-o buclă. Că suntem noi, animalele, plantele, pământul sau universul. Este vorba de o buclă în tot… iar noi facem parte din ea. Iluzia că suntem și bucla de a rămâne în credințele noastre. Reluăm totul la nesfârșit.\n\nOricum, te las pe tine să explici mai bine. Pentru tine, știința este o joacă. Tu le știi pe toate. De aceea ești om. Tu ai să le înduri și pe toate. Tot pentru că ești om.\n\nNu-mi amintesc nimic dinainte să exist. Pentru cei de atunci de dinainte de mine, nici măcar o iluzie nu eram. Ce am să știu eu oare după?\n\nTotul e o iluzie. Va fi și iluzia că voi mai fi după. Poate doar să-mi alin dorul de cei dragi, plecați. Să mă simt mai bine cu ideea cum că ei mă veghează.\n\nUneori bat câmpii și-mi imaginez că sunt observată de ei. Alteori revin în forma opusă a ceea ce-mi imaginez. Ambele mele forme de a fi, sunt iluzorii. Știi ce-i real în toate astea? Dorul, iubirea, amintirile celor apuși sau a celor vii. E real pentru mine, perpendicular pentru alții.\n\nCe cunoaștem? Ce știm de noi? Ce știm dinainte de noi? De unde știm că suntem reali? Doar pentru noi e real. Pentru o scândură de lemn, e totuna.\n\nCine afirmă faptul că suntem reali pe axa timp-spațiu? Probabil că doar noi. Cine suntem noi, până la urmă?\n\nPot fi: buclă, platou, obișnuință, placă, disc, cum vrei tu să le numești. Iluzorii sunt toate dar în detaliu, importante pentru fiecare din noi. La rândul nostru, efemeri. Doar iubirea, munca lăsată de noi e reală. E utilă menținerii iluziei vieții. Ai văzut că-ntr-un decor ai de toate necesare supraviețuirii și evoluției tale. Bucătărie, pat, closet, bibliotecă, gadget-uri și altele. Toate s-au datorat muncii altora.\n\nCred că te-ai obișnuit să ți se aducă laude și aprecieri, nemainteresându-te că le primești.  \nCred că te-ai obișnuit să fii sănătos și să faci ce vrei, pentru că poți.  \nCred că te-ai obișnuit să fii iubit și poți să te porți cum vrei.  \nCred că te-ai obișnuit să citești și să nu aplici nimic.  \nCred că te-ai obișnuit ca după ce mergi la wc, să te și speli pe mâini. Sau?\n\nProbabil că nu-i nimic real în tot ce am scris mai sus și aparent, fără o prea mare legătură cu întregul articol, însă cui îi datorez lămuriri?\n\nMă bucur de faptul că ați citit articolul meu. N-am mai scris demult pentru că nu am mai avut ce câmpi să bat. Acum ce să fac? Iar nu au mai fost cu-minți.\n    ","previous":{"slug":"dincolo","title":"Dincolo"},"next":{"slug":"cine-esti-tu","title":"Cine ești tu?"}},{"author":"Andra Cozma","date":"2016-08-22T18:12:50.000Z","slug":"dincolo","status":"publish","title":"Dincolo","excerpt":"Mi-am pus să cânte pe fundal, melodia Moonlight Sonata a lui Beethowen și încep să scriu… Părți din noi mor  ","article":"Mi-am pus să cânte pe fundal, melodia Moonlight Sonata a lui Beethowen și încep să scriu…\n\nPărți din noi mor treptat, până ne ducem cu totul pe de-a-ntregul. Dar nu de tot și nu spre nimic. Ci spre o altă formă de a fi.\n\nNu vorbesc de părțile corpului nostru, că ne mai lasă un picior sau ne mai pierdem un dinte. Nu de asta…\n\nMă refer la părțile din noi care dispar odată cu cei dragi. Moare șansa de a-i mai revedea, atinge, de a le vorbi și de a mai primi un sfat, o vorbă bună de la ei. Moare tot ce se numește „este” și învie tot „ce a fost odată”.\n\n„Ce a fost odată” capătă sensul unei entități mai vii ca niciodată, divizată în mai multe forme: amintiri, dor, regret, furie, resemnare.\n\nNe amintim de ei, ni se face dor, regretăm pentru că nu le-am oferit mai mult cât au trăit. Ne enervăm pe viață, medici, preoți gropari, cimitir, șpăgari cu acte-n regulă apoi, resemnare.Vă este familiar acest tablou, cu siguranță!\n\nNoi murim dinainte să fim dați eternității. Dispărem din momentul în care ne ducem la somn spre o nouă zi. Dispărem odată cu ce am fost și renaștem imediat spre ce vom fi.  \nSingura certitudine este asupra cui am fost. Garanția asupra ce vom fi, nimeni nu o are.\n\nMurim atunci când devenim diferiți prin ce gândim și facem de la zi, la zi. De la an la an. Vechea noastră formă nu mai este. Ca ciclurile de înflorire-ofilire, este și naștere-moartea, Sunt tranziții de la o formă la alta. Acesta este acel dincolo!\n\nDe la condiția de mort a celui drag, se trece la una de viu. El devine viu în noi. Devine parte din noi care din când și când vorbește, plânge, trăiește, poftește, primește, iubește, suferă. Reține, e viu în noi! Ba, mai mult – în sângele nostru dacă ne-a fost familie.\n\nTot ce am scris a fost o sublimare pentru că asta știu să fac cel mai bine. Să mă apăr și să-mi găsesc explicații. Sunt om și tot ce voi ați pierdut, am pierdut și eu – pe cineva drag. Fiecare a avut pierderile lui.\n\nPoate unde viața v-a lovit pe voi, probabil m-a lovit/mă va lovi și pe mine. Doar că nu-mi place să vorbesc despre cum am fost, ce am pierdut și alte cele, pentru a-mi promova imaginea site-ului. Prinde bine la public poziția de victimă și-n același timp cea de erou, pe care o afișează autorii de articole, în general. Nu-mi place să generalizez, dar nu sunt ipocrită să spun că n-o fac. Asta e, mai generalizez.\n\nAm scris acest articol pentru o persoană apropiată mie și știe ea mai multe.\n    ","previous":{"slug":"calatoria","title":"Călătoria"},"next":{"slug":"iluzii-si-bucle","title":"Iluzii și bucle"}},{"author":"Andra Cozma","date":"2016-06-24T18:12:50.000Z","slug":"calatoria","status":"publish","title":"Călătoria","excerpt":"Sunt o ființă mititică. Îmi place să străbat cerul atât timp cât mă țin aripioarele. Îmi place să simt mângâierea  ","article":"Sunt o ființă mititică. Îmi place să străbat cerul atât timp cât mă țin aripioarele. Îmi place să simt mângâierea vieții care îmi înalță zborul, cu fiecare petală de vânt suflată. Deasupra florilor, eu zbor într-una. E minunat să poți să faci asta atunci când vrei.\n\nDe sus, văd atâtea poteci, atâtea locuri spre care aș putea zbura. Multe dintre ele par a fi încețoșate și recunosc că simt un pic de frică. Nu știu încotro să zbor!\n\nN-am fost niciodată mai departe de poiana mea dragă. Poiana unde m-am născut și am învățat să zbor.\n\nTimpul trece nemilos așa că m-am decis totuși să fac marele pas și să las un pic poiana dragă în urmă. Vreau să descopăr mai multe, să văd cum sunt și alte lumi. Cu un ghem de emoții în stomac, decid să plec chiar în ziua următoare.\n\nA venit momentul. Zorii zilei îmi aduc și un gol în stomac. Parcă-mi tremură piuitul și gheruțele. Am încercat să sparg în cioculeț câteva semințe dar tot pe acolo, le-am și dat afară.\n\nAm început să mă pregătesc pentru drum. Îmi simțeam aripioarele înghețate și respirația scurtată, parcă. Toate căile zărite ieri la amiază, acum sunt și mai greu de observat. Pe care drum să merg până la urmă? Toate arată la fel, îndepărtate, încețoșate, necunoscute. Cred că o să-l aleg pe cel din mijloc. Așadar, îmi iau inima în dinți și pornesc la drum.\n\nLa scurt timp după plecare, observ de sus un gândac de bălegar. Era tare preocupat de biloiul puturos din fața lui. Cobor să îl întreb de vorbă și îi spun despre călătoria mea. M-am gândit că ar putea să îmi dea informații utile pentru drumul ce aveam să-l parcurg. După toate cele spuse, el exclamă cu bucurie „Eu, eu! Te pot ajuta eu!”\n\nAtât entuziasm, nu am mai văzut la un necunoscut. Gândăcelul m-a sfătuit să evit văile abrupte, câmpul deschis. Mi-a spus să plec mereu în zori și să nu zăbovesc prea mult cu hrănitul și odihnitul dintre zboruri. De asemenea, trebuie să evit și toate fețele prietenoase, jucăușe, care-și schimbă atitudinea cât ai clipi, devenind prădători feroce.\n\nAcest gândac are multă experiență prin desiș, deși mulți n-ar da doi bani pe el, pentru îndeletnicirea lui. Am ascultat cu sfințenie tot ce mi-a zis. Îi mulțumesc pentru informațiile oferite și îmi văd mai departe de drum. Gândacul zâmbește blând și-mi spune că ne vom mai întâlni cândva și că, oricând am nevoie de el, să-l strig. Să-l strig printr-un ciripit ferm, puțin melodios, pentru a nu atrage atenția nimănui. El va ști că voi fi eu.\n\nEste amiază deja. Mă adăpostesc de căldură ultimelor zile de mai, în crenguțele unui pom. Era un pom cu coroana bogată. Un măr mândru și destul de în vârstă. După ce mă așez pe crengile mândrului pom, acesta la scurt timp, începu să se tot miște. Nu era vânt afară sau vreo bestie care să încerce să-l dărâme. Acesta se mișca brusc, se scutura și tot n-avea pace. ​Făcea tot posibilul să mă dea jos. L-am întrebat de ce nu mă lasă să-mi trag suflul la adăpostul crengilor lui. Răspunsul lui a fost sec: „E coroana mea, nu vezi ce bogată e? Vrei să mi se strice?” „E coroana mea! Sunt crengile mele, caută-ți un alt pom în care să stai!”\n\nCoroana sa era bogată dar nu într-atât. Fructele lui erau multe, dar nu toate erau și frumoase. Oare el știa asta? Chiar și așa, i-am cerut un fruct pentru că tare mult m-ar fi răcorit. Din păcate, copacul mi-a dat cel mai urât măr pe care-l avea. Era un măr cu un viermișor, care se pregătea să iasă afară. Nici viermelui nu-i plăcea mărul, dar n-avea de ales. Atât se îndurase copacul să-i ofere. Copacul a spus că celor din specia mea, le va prii viermișorului, pentru a avea forță de zbor. Mie îmi era silă…\n\nEu nu mănânc alte ființe! Eu ciugulesc din flori și semințe și uneori, mai gust și din fructe. Viermele asculta speriat toată această discuție a mea cu copacul. Speriat, acesta își caută de drum și pleacă spre următorul copac.\n\nTrebuie să plec și eu și îi spun copacului să rămână cu bine. Este un lemn țeapăn, surd de vreme, plin de fructe dar multe putrede și cu o coroană mult prea mare ca să poată fie susținută de trunchiul său firav. Poate totuși, va avea nevoie cândva de binele ce i-l urez.\n\nÎmi iau zborul și după un timp, îmi găsesc loc într-un smoc de iarbă verde, înconjurat de niște pietricele. Totul este aranjat ca o fortăreață. Mă așez acolo frumos și-mi trag sufletul.\n\nLa un moment dat, apare un șoricel grăsan. Vrea să afle ce vreau să fac, pentru că acolo unde stau eu, este un aranjament făcut de el, împotriva inamicilor. Eu mă mir, pentru că este o simplu mănunchi de iarbă cu pietre împrejur și nimic acoperit. Mă întreb de ce totuși, fortăreața nu este și acoperită? Acesta spune că se apără pentru ceea ce vede în față, nu și pentru ce este deasupra capului lui. Șoricelul mă asigură de faptul că din cer nu vin inamici, pentru că are el înțelegeri cu răpitoarele zburătoare. E o înțelegere pentru ca șoricelul să rămână în viață. Hmmm. Nu sună bine. Să înțeleg că acesta are protecție de sus, cu condiția ca el să ademenească o pradă în fortăreața lui iar eu sunt chiar acum în fortăreața lui!\n\nMi s-au înmuiat aripioarele, inima mi-a fugit din piept, dar am reușit din vreme să zbor din calea răpitoarelor, care au primit undă verde de atac. Zbor cu viteză spre primul copac văzut și urmăresc cum răpitoarele mă caută.\n\nSunt obosită, căldură mare, nemâncată și probabil că… văd viermele în fața ochilor. E același vierme pe care-l întâlnisem în acel măr, al copacului mândru. Mi-a spus că am leșinat și că am fost ajutată de el și ai lui pentru a scăpa de prădători. Aceștia au reușit să mă mute rapid din calea inamicilor. Mama viermelui mi-a cules câteva semințe și mi-a oferit bucățele dintr-un fruct. Erau bucăți din acel măr, din la „prețioasele” crenguțe ale copacului țâfnos.\n\nMi-am recăpătat puterile și am mulțumit familiei de viermi. Le-am spus că vreau să-mi văd mai departe de drum. Vreau să găsesc ceea ce cred că am eu nevoie. Ei m-au întrebat unde vreau să merg mai exact. Răspunsul meu a fost acela că eu vreau să descopăr lumea. Viermii mi-au spus să mă întorc acasă și să rămân acolo, pentru că ei știu mai bine de ce. Apoi, toți îmi repetă în cor: „Știm noi la ce ne referim, știm noi la ce ne referim!”\n\nZburam deasupra copacilor, a ierbii crescute foarte mult, a florilor zâmbitoare, chiar și deasupra pomului pe care l-am întâlnit prima oară.\n\nDirecția mea era drept înainte. Totuși, de ce mă întâlnesc cu ceva de care trecusem demult? Mă uit cu atenție la acel pom. Constat că-i picase crengile, termitele îl rodeau și era la un pas de prăbușire. Copacul îmi cerea cu disperare ajutor, dar îmi era teamă să mă apropii. Tot ce-am putut face pentru el a fost să strig ferm și puțin melodios, pentru a nu atrage atenția nimănui.\n\nAm ciripit cu intenția de a chema gândăcelul de bălegar. În acest fel, am încercat să fac ceva pentru bietul copac. Am așteptat ca gândacul să vină, în timp ce băteam frenetic din aripioare. Eram în siguranță în aer, dar nu într-atât. Răpitoarele din cer m-ar fi putut găsi la un moment dat.\n\nGândacul de bălegar m-a auzit și a venit repede. I-am spus despre problema copacului. Acesta și-a luat toate bilele urât mirositoare, adunate de-a lungul timpului și a construit rapid un adăpost.\n\nCopacul nu avea ce să facă cu adăpostul gândacului. Nu l-ar fi ajutat cu nimic. Termitele îl asaltau, crengile-i picau pe rând, coroana și fructele lui se izbeau violent de sol și el era prea mare ca să încapă în acel adăpost. Nu era nimic de făcut pentru el.\n\nGândacul mi-a zis să cobor și să vin la adăpostul lui din bălegar. Am coborât printr-un zbor sacadat, în maldărul de balegă și m-am adăpostit acolo. Nu am înțeles de ce, pentru că aveam vreme senină, zburam cu toate forțele și-mi vedeam totuși de drumul meu. De ce să mă adăpostesc?\n\nPână la urmă, l-am ascultat pe gândac și am rămas la adăpostul lui. După un timp, am fost martoră la prăbușirea copacului, care urla din răsputeri după ajutor. Gândacul mi-a spus să nu ies din adăpost până la ivirea zorilor.\n\nToată noaptea s-au auzit vaiete, urlete de lupi, strigăte disperate ale viețuitoarelor vânate de animalele nocturne. Totul era un tablou cu scene cumplite. M-am pitulit bine în bălegar, să nu mai aud nimic.\n\nÎn zori, priveam peisajul dezolant. Copacul mort și unele viețuitoare adormite pentru eternitate erau pe lângă el.\n\nDeodată văd și o vietate printre firele de iarbă. Era șoarecele cel gras, care-și construia până nu demult, fortărețe. Cu toată protecția răpitoarelor din cer, în desișul nopții, alții l-au fugărit și atacat. A apucat totuși să ajungă până la fortăreața de bălegar. Fortăreața de bălegar pare să-l fi protejat pe șoarece prin mirosul puternic al acesteia.\n\nRănit și spășit, șoarecele caută iertare. Primește iertarea mea dar eu tot trebuia să-mi văd de drum. N-aveam dispoziție pentru reprezentația lui lacrimogenă. Stau și mă uit neputincioasă la copacul mort. Gândacul de bălegar este în asentiment cu mine. Într-un ultim efort și cu regrete că nu am putut ajuta copacul, am cules un fruct de la el. Ce a mai rămas de la acesta. Apoi, gândacul a luat fructul cules de mine și l-a sădit, lângă copacul căzut, îngropându-l și cu mult bălegar.\n\nȘoarecele știind de posibilitatea de a i se pierde urma datorită mirosului din preajma fortăreței, a ales să stea și să păzească el fructul de lângă copac. Eu mi-am văzut mai departe de drum.\n\nM-am ridicat grațios de la sol și tot înainte! În timp ce zburam, observ că sunt tot pe drumul pe care venisem prima oară. Parcă zburam în cerc. Era acel drum spre casă. Nu era direcția pe care voiam s-o urmez, spre necunoscut! Se pare că am ajuns în poiana mea cu flori și nu mai departe.\n\nMă așez pe ramura unui copac să-mi trag sufletul. Era un copac frumos, cu coroana bogată, cu fructe mari și zemoase. Nu-l mai văzusem în poiană până atunci. Acesta mi-a oferit amabil, un fruct. Era un măr frumos fără nicio vietate în el. A spus că mi-l dăruiește pe acesta, fiindcă știe că mie nu-mi place să mănânc viermișori. Cum așa? Cum știe? Cum de știe acesta despre ce i-am spus mai deunăzi mândrului copac, ce era acum prăbușit la pământ?\n\nÎn acel moment, mi s-au slăbit puterile și pic din copac. Un alt vierme din alt măr, mă găsește și mă adăpostește de arșița verii. El împreună cu ai lui, mă fac să-mi revin. Îmi dau fructe proaspete pentru a căpăta puteri. Mă uit buimacă la ei și nu înțeleg. Parcă mai trecusem odată prin asta. Ce se întâmplă cu asemănarea asta din peisajul vieții mele? Atunci, unde este gândacul de bălegar cel prietenos?\n\nUnde este șoarecele cel gras care păzea o fortăreață de bălegar sau gândacul prietenos? Familia de viermi mă asigură că nu s-au întâlnit cu vreun anume gândac sau vreun anume șoarece în drumul lor. Erau mulți șoareci în poiană. Și grași și slabi. Erau mulți gândaci în poiană și buni și răi. Mă afund în ceață, nu mai știu ce să cred. În creierul meu de zburătoare, toate arată la fel de îndepărtate, încețoșate dar totuși, reale.\n\nDeodată, apare șoarecele cel gras. Știam eu că trebuia să existe și cei pe care i-am întâlnit în drumul meu! Îl întreb pe șoricel ce caută aici, în poiană. Mi-a spus că s-a hrănit cu bălegar cât a stat să păzească copacul mort. După aceea, de frica prădătorilor, acesta a fugit, a luat și fructul și l-a îngropat în această poiană. A cerut ajutorul tuturor de pe aici. Și-a dorit doar protecție și de-ale gurii.\n\nCu toate acestea, nimeni din poiană nu-l văzuse pe șoricel. Acum mă întreb unde este sămânța mândrului copac?\n\nMândrul și țâfnosul pom s-a renăscut într-un copac și mai mare și mai frumos, plus că era și foarte bun la suflet. Dar când a avut timp să crească așa repede? De fapt ce repede? Cât a trecut de atunci? Zile, ore, minute? Nu știu. Ceea ce știu e că nu demult, am văzut vechiul copac căzut. Când a avut timp să crească altul în locul lui?\n\nSunt uimită. Undeva departe, pe fundal, aud ce-mi povestește șoricelul. Șoarecele păzește și apără copacul cel frumos. În fiecare zi, el culege un merișor pentru o anume familie de viermi. Este un dar din partea pomului frumos. Stau și mă întreb: „Cum adică o anume familie de viermi?” Totul îmi devine confuz și caut acea familie de viermi. O găsesc și în disperare, întreb ce se întâmplă. Toți mi-au răspuns în cor: „Nu mai are importanță!”\n\nÎncremenesc. Ce mi se întâmplă? Trebuie să aflu! Mă pregătesc repede ca a doua zi în zori vreau să plec pentru a afla ce se întâmplă spre locul în care am zburat ultima oară. Vreau să-mi iau zborul cât mai rapid, să aflu tot adevărul!\n\nMai privesc încă odată poiana înflorită și mirosurile sale amețitoare, parcă rupte din altă lume. Mai privesc încă odată gâzulițele, animăluțele din poiană. Mai ascult încă odată imnul unei noi dimineți din poiana feerică și atât de dragă mie. Încă odată privesc totul și apoi îmi văd de drum.\n\nTot încerc să-mi iau zborul de pe creangă. Văd că nu pot zbura! Ce s-a întâmplat oare? Aripile nu-mi sunt rupte, nu mă doare nimic. Observ doar că nu mă pot ridica spre cer să zbor.\n\nStau o clipă și mă uit în jur. Florile mele dragi mă înconjoară, copacul frumos și bun la suflet mă umbrește de arșiță. Îl văd și pe gândacul de bălegar că îmi construiește ceva. Șoarecele cel gras se grăbește pentru a-i aduna pe toți din poiană. Ce se întâmplă? Ce se întâmplă?\n\nCopacul cel frumos îmi șoptește să mă liniștesc și-mi urează drum bun în călătoria mea. Adică ce călătorie? Eu nu mai pot zbura, n-am cum să plec în nicio călătorie!\n\nCeva totuși încearcă să mă înalțe spre zbor, cu fiecare petală de vânt suflată. Mă înalț și văd atâtea trasee în fața ochilor, la fel de înfundate, încețoșate, întortocheate, dar ciudat este că… nu-mi mai este frică!\n    ","previous":{"slug":"abisul-propriei-mele-fiinte","title":"Abisul propriei mele ființe"},"next":{"slug":"dincolo","title":"Dincolo"}},{"author":"Andra Cozma","date":"2016-06-20T18:12:50.000Z","slug":"abisul-propriei-mele-fiinte","status":"publish","title":"Abisul propriei mele ființe","excerpt":"(Autor: Cătălina Cornea) Gândurile îmi sunt strangulate. Vin, pleacă dar nu se materializează, doar se pierd într-un abis creat de  ","article":"(Autor: Cătălina Cornea)\n\nGândurile îmi sunt strangulate. Vin, pleacă dar nu se materializează, doar se pierd într-un abis creat de mine. Sunt o ființă a regretelor și lacrimilor care și-a găsit sălaș în propria umbră, uitând că undeva o stea îi luminează calea către visele ei.Mi-am creat propriul iad dar pot urca doar o treaptă și apoi alunec mai adânc. Am devenit cel mai mare dușman al meu.\n\nȘi aș putea da vina pe societate, pe oamenii din jur dar viețile lor continuă, pe a mea parcă am oprit-o. Dar orele trec și eu m-am pierdut între cele două ace ale ceasornicului. Nimeni nu mă va putea ajuta, eu sunt unica mea salvare dar și unica mea condamnare. E ciudat cum mintea ta îți construiește o închisoare din care nu te lasă să ieși dar tot te lupți. Și nimeni nu va înțelege lupta, tu vei zâmbi, dar orice efort pentru tine e o luptă câștigată.\n\nTotuși, zi de zi te întrebi când vei câștiga războiul? Înfrângeri și victorii cu propria ta ființă. Devii cea mai mare dezamăgire pentru tine însuți , devii cea mai mare dezamăgire și pentru cei din jur. Dar găsești curaj să te împaci cu propria ta ființă. Găsești curaj să încerci să te prefaci dintr-o dezamăgire într-o mândrie.\n\nÎnveți să te accepți pe tine însuți, îți accepți defectele și încerci din plin să profiți de calitățiSunt eu cu mine însumi ca într-o oglindă, dar voi sparge oglinda și mă voi picta ceea ce aș vrea să devin, îmi voi alege culorile, stilul și voi face un portret al meu. Nu voi mai da vina nici pe mine, nici pe alții, nu voi mai căuta justificări, scuze pentru eșecurile mele. Îmi asum vina dar părerea de rău nu mă va ajuta cu nimic.\n\nSă zic că îmi pare rău e prea puțin. E apologia mea către mine însumi și către cei din jur. Cu pași mici voi fi ce îmi doresc. Îmi creez obstacole, piedici pe care tot eu le trec. Îmi sunt cel mai aspru critic. Mă simt cea mai rea și egoistă , îmi pare rău dar nu schimb nimic. Și continui drumul către abis căutând salvarea. Dar nu va veni nimeni să mă salveze, îmi voi eu propriul erou sau propriu călău. Și totuși…cum? Cum să ies din abis?\n    ","previous":{"slug":"melci","title":"Melci"},"next":{"slug":"calatoria","title":"Călătoria"}},{"author":"Andra Cozma","date":"2016-05-24T18:12:50.000Z","slug":"melci","status":"publish","title":"Melci","excerpt":"Este bine când nu mă aștept să fie bine și de cele mai multe ori rău, când mă aștept să  ","article":"Este bine când nu mă aștept să fie bine și de cele mai multe ori rău, când mă aștept să meargă bine. Tot în același registru, mi se desfășoară și existența – nuanțe de bine dar la rezultatul final, chiar de ar fi ceva bun pe moment, totul nu este pe termen lung – deci tot rău iese.\n\nAm investit multă putere, bani în proiectele mele. Am investit atât cât mi-am permis dar nimic nu vrea să pornească din loc. De ce nu vrea? Mi-am schimbat oamenii cu care lucram și care luau pielea de pe mine, am schimbat abordarea în activitatea mea, am încercat să fac ce știam că ar putea funcționa.\n\nAm încercat tot ce am putut. Totul merge ca un melc. Pardon, se târăște. Nu mai pot să suport alt eșec, pur și simplu nu vreau să știu că după colț, m-așteaptă tot rateul. Nu m-au facut ai mei așa. Mi-am luat mințile înapoi, după ce oameni dragi m-au dezamăgit, mi-oi lua și restul de viață în mâini, la control și mai departe, vedem.\n\nAlții se mint pe ei că le merge bine. Eu fac la fel, dar nu mă mint pe mine, ci pe alții. Știu cum stau lucrurile și păstrez aparențele pentru că teoriile și rânjetul lor subtil cu „Ți-am spus eu că e greu și nu toți reușesc? „Ți-am spus eu că visezi prea mult?” mă bruiază mai tare.\n\nVoi cei care-mi vreți binele și vreți să mă aduceți cu picioarele pe pământ, să nu mai visez pentru ceva mai mult, voi ce ați făcut? Stres, nervi pentru un job de peste 8 ore, necesar să puteți supraviețui și nu trăi viața?\n\nAți făcut rate la bănci pentru o casă, o mașină și alte cele, copilul poate e pe drum sau deja mai măricel și trebuie dat la școală și-l crește anturajul? Copil care crește fără voi!\n\nPe el îl crește societatea și se va educa singur. Să nu vă mire când nu o să vă aducă o cană de apă la bătrânețe sau când o să-l găsiți într-un colț de străzi, rece.\n\nToate jucăriile din lume de i le-ați da copilului, le-ar folosi doar ca o reprezentare a unui obiect de atașament, menit să substituie lipsa voastră din viața lui. Va rămâne cu jucăriile lui, cu jocurile pe computer și nu o să-i mai pese.\n\nCopilului nu-i pasă că te-ai zbătut să-i asiguri mâncare, haine, distracții muncind ore în șir și venind acasă târziu, când el poate dormea sau te aștepta chiaun dar nerăbdător. Eu îmi iubesc copil nenăscut. Îmi iubesc ce s-ar fi putut naște din mine și nu vreau să-l chinui netrăind alături de el. Nu aș vrea să-l văd crescând numai cu bunicii, ci să-i pot oferi prezența mea cu totul.\n\nAș vrea ca el să știe clar – va avea o mamă care-i va da iubire mereu și îi va cafti pe toți care-l supără. Vreau să-l văd cum înflorește și apoi zboară către viață cu boceluța bine pregătită pentru drum. Acum înțelegi de ce nu am făcut un copil până acum?\n\nPentru că deja-l iubesc și nu-l vreau pentru egoismul meu de a mă simți femeie. Vreau să-mi aparțin mie, să pot avea copil și nu să mă las pe mine și nevoile mele pentru el. Toată delăsarea mamei față de ea, tot în detrimentul copilului va fi. Pentru a nu-i altera calitatea vieții din pricina stresului și oboselii mele, am nevoie să fiu eu pe primul plan.\n\nAsta-i viața pe care eu ați vrea s-o trăiesc? Așa este o viață în care ești cu picioarele pe pământ? Să nu mai am nicio bucurie de la ea, iar la 40 de ani să mi se bată cuie la coșciug? Nu, nu asta-mi doresc și poate nici voi nu v-ați dorit ca lucrurile să stea așa. Eu și încă mulți alții, mai avem timp. Eu sunt ca un melc și merg așa cum m-a lăsat natura: încet, sigur și poate cândva și la destinație. Îmi iau eșecurile în cochilie și am să continui să lupt în continuare, până închid ochii sau mi-i închide altul.\n    ","previous":{"slug":"adu-ti-aminte-si-de-mine","title":"Adu-ți aminte și de mine"},"next":{"slug":"abisul-propriei-mele-fiinte","title":"Abisul propriei mele ființe"}},{"author":"Andra Cozma","date":"2016-05-16T18:12:50.000Z","slug":"adu-ti-aminte-si-de-mine","status":"publish","title":"Adu-ți aminte și de mine","excerpt":"Nu de ziua mea când tehnologia te notifică (pentru că memoria ta nu mai poate lucra independent demult), nu de  ","article":"Nu de ziua mea când tehnologia te notifică (pentru că memoria ta nu mai poate lucra independent demult), nu de câte ori ai nevoie, pentru că problemele te presează și nu de câte ori te plictisești, pentru că nu ai cu cine vorbi.\n\nAvem o eternitate în așteptare, ce poate apărea oricând. Fiecare an de viață se scurge.\n\nLa fiecare împlinire a încă unui an din viață, nu urezi pur și simplu „La mulți ani!”, pentru că așa e frumos.\n\nNu! Felicită-l pe acel om în deplină conștiență, recunoștință că-l vezi și-l știi bine. Pentru el a mai trecut un an. Un an în care nu l-a lovit mașina, nu i-a picat un ghiveci în cap, nu și-a găsit sfârșitul înecat cu un dumicat de pâine sau cine știe ce alte minunății.\n\nFelicită și adu-ți aminte de fiecare om din viața ta, cât poți de des. Totul e un joc mânjit de reguli nescrise pe un zid, la care viața ne execută zi de zi, rând pe rând. Fiecare an de viață fiind încă un triumf asupra absurdului, neînțelesului și totuși inevitabilului.\n\nAdu-ți aminte de toți pe care i-ai rănit, pe care i-ai iubit și chiar dacă nu-i întrebi de vorbă, păstrează-i în inimă. Cât e caldă și încă bate.  \nAdu-ți aminte și de mine… chiar dacă uneori viața-mi ține și mie mintea ocupată și n-am timp de nimic. Nu mă suna, nu mă căuta, pentru că nu mai am orgoliile astea. Nu asta contează. Tot ce contează este să mai fiu în gândurile tale. Pentru că _sufletul contează!_\n    ","previous":{"slug":"ideatie-suicidara","title":"Ideație suicidară"},"next":{"slug":"melci","title":"Melci"}},{"author":"Andra Cozma","date":"2016-05-07T18:12:50.000Z","slug":"ideatie-suicidara","status":"publish","title":"Ideație suicidară","excerpt":"Ideație suicidară – moment de deschidere. Autor: oricine. Sfătuitor: oricare. „Au fost momente dure în viața mea. Au fost clipe  ","article":"Ideație suicidară – moment de deschidere.\n\nAutor: oricine. Sfătuitor: oricare.\n\n_„Au fost momente dure în viața mea. Au fost clipe în care îmi era rușine de mine pentru ce sunt. De la un om echilibrat ajunsesem să-mi pierd gândurile, firea și speranța la o viață mai bună._\n\n_Nu am fost un om rău, după spusele apropiaților. Am devenit după ce mi s-a rupt firul conștiinței. Eram precum ferestrele sparte după un bombardament. Asta am simțit – un bombardament la „mansardă.” Ulterior, trebuia sa-mi culeg cu răbdare toate cioburile și să le lipesc la loc, cu grijă. Chiar și așa, lipitura nu ar fi permis razelor de soare să pătrundă cum trebuie prin fereastră. Oricum, totul era sensibil la orice pală de vânt venită._\n\n_Am fost considerat un om slab. Totuși, dacă pui greutăți foarte mari, chiar și pe o spinare puternică, aceasta tot va ceda la un moment._\n\n_Sunt mulți peste care trenul acestei existențe face manevre în triajul morbid al șanselor, favorurilor și nedreptății. De nenumărate ori. Stânga-dreapta, față-spate. Îi crestează în mii de bucăți, încontinuu. Cu toate astea, unii se ridică și merg așa, cum pot, separat, pe piese._\n\n_Suntem diferiți, simțim diferit. Ce pentru altul, loviturile vieții au fost lecții, pentru alții este preambulul unei îngropăciuni adânci în gândurile fără final._\n\n_Ei observă când pici și-ți spun că ești slab. Nu vor să vadă că, de fapt ai cărat mai mult decât puteau duce ei, dacă ar fi fost în locul tău._\n\n_Mi-e rău când mă gândesc cât de mult aș fi putut câștiga din tot. Câștigam viața pe care mi-o doream. Aveam dorința de a lupta și cuceream toate bătăliile existenței acestea. Acum văd numai eșec. Le-am adunat pe toate de pe pajiștea vieții, de pe toate planurile ei și cum pot strânge și altceva decât tot eșec?_\n\n_Nici prieteni n-am prea mulți. De multe ori vorbesc exagerat și gesticulez, apoi tac lungi perioade. Sunt un om obositor. Abuzez de răbdarea multora, fac fixații pe diverse lucruri pe care le cumpăr- flori, parfumuri, accesorii diverse, haine, gadget-uri, cărți apoi nu-mi mai pasă de ele. Când într-o parte, când în alta. Mi se schimbă starea duhului de la zi la zi și uneori de la lună la lună, depinde._\n\n_Am sperat la o viață mai bună. Am luptat pentru asta! M-am ales și cu uși închise, ca fiecare… până să demonstrez că poate aș fi adus și eu o contribuție acestei lumi. Sunt cam 6 ani în care am tot încercat să intru în normalitate și să nu mai răspund interogatoriilor celorlalți._\n\n_Toată lumea întreabă despre tine, toți se interesează. Poate nu-i rău. E frumos din partea lor dar nu suficient. Sunt oameni, nu te pot ajuta mereu la greu. Nopțile le petreci singur în gândurile tale. Fiecare are viața lui._  \n_Nu ești atât de important pe cât crezi, nu te-a pus nimeni să te sacrifici, nu ești singurul om cu probleme – așa ți se închide gura, apoi iar taci._\n\n_Omul care începe să tacă la un moment dat, să zâmbească des și să afișeze o viață împlinită de fațadă, îl pierzi. Îl pierzi ca prieten sau ca suflare sub acest mare cavou mundan. Mă imaginez cum aș fi rece, palid, cu ochii închiși sub infinitul cerului iar cei dragi lângă mine. Simt o durere imensă. Îmi imaginez că mă plâng și își regretă fiecare atitudine mai puțin plăcută pe care au avut-o în trecut față de mine. Parcă-mi pare bine. Mă simt răzbunat dar touși… n-am curaj să trec mai departe._\n\n_Deși ești tânăr, anii trec. Poate mulți au trăit experiențe grele dar fiecare le simte diferit pe propria piele._  \n_Încă încerci să lupți până la final. Oricum finalului nu-i pasă dacă ai ajuns la el. Ești o altă suflare a vieții dintre miliardele ce sunt acum și care vor mai fi._\n\n_Nu mai vreau să împart viața cu nimeni. nici măcar cu mine. Lumea își continuă drumul și fără mine. Fiecare, chiar dacă suferă pentru mine, să se gândească la faptul că pe lumea asta, eu nu mai pot fi._\n\n_Nu simt nicio bucurie. Nu am curajul să fac acte nesăbuite dar aștept în liniște Momentul. Nu știu cum va fi, dacă presupune un sfârșit sau un alt început al vieții. Am să mai aștept să văd încotro mă îndrept._  \n_Duhul mi-e trist, mintea-i disperată, corpul, fie ce o fi. Deocamdată nu-mi mai face probleme._\n\n_Sunt 6 luni de când am început să scriu acest text. Acum îl completez din nou, iar pe parcursul acestei perioade, tot l-am recitit. Nu arăta în această formă dar el a fost aranjat ca să se poată înțelege ceva din el._\n\n_Sunt într-un cavou a cărui capac este transparent. E precum o cupolă imensă. Cupola vieții pe acest pământ. Un mort înviat când și când de amintiri ale celor dragi, bucurii mărunte cu oamenii de lângă tine, apoi iar… gol. Nu ține mult totul. E de formă și mă mint că hai, mai merge! Hai să vedem ce-i pân’ la final și cum se termină cartea. Eu totuși aș închide-o, fără niciun semn în ea. N-am avut ce lăsa._  \n_Totuși, să știți că vă iubesc. Nu vreau să vă rănesc! Rămân necunoscut lumii dar vreau o schimbare evidentă a ei. ”_\n\n_Mulțumesc!_\n\n**_Un răspuns, o părere:_**\n\n**Imaginează-ți că deja ești mort. Închipuie-ți că-ți vezi rudele în jurul tău cum te plâng. Îi auzi tot ce vorbesc, le simți durerea și nu mai poți face nimic.**\n\n**Cum ar fi toate astea?Ți-ar părea rău? Cu siguranță te-ai căi pentru fapta ta. Ar fi prea târziu pentru tot.**\n\n**Plus de asta, ai nevoie de curaj pentru a face acest lucru. Să te izbești de pâmânt sărind de pe un bloc, să te arunci pe calea ferată, să te spânzuri, ai nevoie de ceva curaj. Mulți aleg metode brutale de a-și încheia socotelile cu viața. Câtă traumă. Chiar dacă alegi și căile mai ușoare – uzul de pastile, otrăvuri și alte cele, tot suferi. Până se termină totul, cam agonizezi. Mulți au încercat să-și toarne clor pe gât și n-au reușit decât să scape cu viață. „Doar” cu esofag, stomac arse. Probleme pe care trebuie să le suporte toată viața.**\n\n**Îți dai seama dacă nu ai reușit din prima, slabe șanse sunt să scapi fără infirmități și alte probleme grave de sănătate? Nu vrei să-ți închipui. Gândul te înfioară, nu?**\n\n**Pe toți viața ne aduce într-un prag în care vrem să încheiem socotelile cu ea. Totuși, se merită?**\n\n**Dacă o faci, e vorba și de lașitate și e păcat să nu recunoști asta. Te sustragi prea devreme din competiția cu viața. Te declari pierdut înainte să-ți dai seama că poți învinge obstacolele din viața ta.**\n\n**Așteaptă și vezi ce iese din viața asta. Înfrunt-o până la capăt căci indiferent ce alegeri greșite vei face, soarele răsare și fără tine. Nu pedepsești pe nimeni în afară de tine, alegând să pleci din această lume. Sunt teorii, dar dacă te-ai afla la pragul dintre viață și moarte, ai striga după ajutor. Prins în roțile de tren sau între viu și mort în ștreang, ai striga cât poți să te scoată cineva de acolo. Așadar, instinctul vieții te cheamă și din morți.**\n\n**Cel care vrea să se omoare, de fapt nu vrea asta. Vrea atenție, mângâiere, iubire, tot ce i-a lipsit sau suferă de ceva mai rău care trece în planul medical. Până în 30 de ani personalitatea se tot formează. Dacă una din „piese” nu se așază bine în acest proces, pot apărea crizede condiție psihiatric sau de personalitate(tulb. de personalit. nu e boală mintală).**\n\n**Lăsând la o parte partea medicală, omul de fapt vrea să trăiască și să se bucure în continuare de tot dar încă nu știe cum.**\n\n**Societatea știe să condamne aceste acte de suicid. Însă, fiecare membru din care se compune societatea are o influență într-o oarecare măsură la tot ce se întâmplă.**\n\nFă-te să contezi! Te mai aștept pe la mine să vorbim. S-a făcut ora, s-a tăiat chitanța. Ne vedem mâinie la aceeași oră și nu-ți uita notițele, da?\n    ","previous":{"slug":"destramarea-fiintei","title":"Destrămarea ființei"},"next":{"slug":"adu-ti-aminte-si-de-mine","title":"Adu-ți aminte și de mine"}},{"author":"Andra Cozma","date":"2016-04-27T18:12:50.000Z","slug":"destramarea-fiintei","status":"publish","title":"Destrămarea ființei","excerpt":"(Autor: Cătălina Cornea) Și totuși exist… într-o lume care nu e a mea, într-o lume străină mie.Sunt om, ființă vie,  ","article":"(Autor: Cătălina Cornea)\n\nȘi totuși exist… într-o lume care nu e a mea, într-o lume străină mie.Sunt om, ființă vie, rațională și cu un suflet. Sunt eu, nu sunt o copie, dar nu mă accept pe mine căci am fost învățată că e greșit să te accepți pe tine însuți. Mi s-au dat lecții care cică, m-ar fi ajutat să înfrunt viața, dar m-am înfruntat pe mine. Sunt un copil a cărui inocență a fost furată și arunctă în noroi.Mă pierd printre oameni și nu mă regăsesc pe mine. Nimeni nu a aflat că sunt o individualitate, îmi e teamă să le zic, vor interpreta greșit, îmi vor spune că toți așa fac, să fac și eu.\n\nAm fost creată din alții, căci mereu alții sunt mai buni ca mine. Dar cine sunt eu?Nu mă văd pe mine, căci ca să ajung la adevăratul eu sunt straturi puse de cei ce mă cunosc, nu e cum mă văd ei, ci cum ar vrea ei să mă vadă. Mă văd pe mine prin prisma lor, îmi văd doar defectele. Suntem analizați după defectele pe care le avem, se pare că doar defectele îți definesc ființa. Dar cum rămâne cu calitățile, cu valorile ? De ce nu le vedeți? Nu, nu le ascund. Sunt pe mine, în ochii mei, în lacrimile mele, în zâmbete. Suntem scoși în față pentru defecte și fiecare aruncă o piatră în noi, iar pentru calități, suntem criticați prin acel „se putea și mai bine!”\n\nDe mici ni se arată cu degetul că alții sunt mai frumoși, mai buni, mai deștepți, mai harnici etc. De mici, încearcă să ne încadreze într-un pătrat pe care profesorii, părinții și-l crează în mintea lor și cred că doar așa e corect. Dar eu am decis să prefac pătratul în romb și în această luptă cu formele exacte mi-am pierdut energia cu care puteam construi altceva din laturi. Poate, altfel de forme create de mine prin mine, poate nu perfecte, poate unele modeste dar create de mine! Orice încercare se preface în eșec când nu ești încurajat.\n\nPoate unii sunt motivați de critică, de neîncredere în ei, dar alții? Cum rămâne cu alții? Sunt și alții. Alții care se hrănesc cu încurajare, aprobare de la cei apropiați. Alții, care știind că le poartă sabia și scutul cei apropiați, sunt conviși că vor învinge răul care încearcă să le distrugă propia lor creație. Dar cei apropiați le taie cu sabia aripile, cu scutul îi lovesc până ce cad. Și ființa lor se destramă, bucăți cu bucăți, lăsând ca lumea din jur să îi mănânce ca pe o pradă, să se înfrupte din sufletul lor și din ultima picătură ce se mai zbate pentru viață.\n\nDevine o ființă moartă care se plimbă prin timp, în uitare de sine și în neștire că el e o rază de lumină, că el e o ființă umană cu defecte și calități, că el există, că în el zace o magie de a crea. Se poate crea pe sine și apoi crea lucruri de care să fie mândru, care să îi motiveze existența. Nu ni se spune de ce trăim și parcă nici nu ne lasă să aflăm. Dar totuși trăiesc o viață, trece fără ca eu să o pot opri. Și o las să treacă căci nu am putere să o prind în degete și să o modelez după placul meu.\n\nȘi caut o justificare a propriei meșe existente. Când o regăsesc, îmi este smulsă și cu o parte din mine, e prefăcută în cenușă și aruncată în vânt. Am rămas singură, cu un suflet zdrobit de epigoni și ciugulit de vulturi. Poate mai e o picătură de lumină dar încearcă să o stingă. Căci e mai ușor să o stingi decât să depui un efort pentru a aprinde focul și a-l menține într-un sufletat însetat de căldură. Cuvintele mi se plimbă, se zbat să capete o formă dar eu doar le ascult….și mă pierd prin ceață iar ieșirea mi se arată dar ei tot mă trag înapoi. Mai departe de soare, mai departe de mine. (Sunt doar frânturi din mine, exprimate prin fraze)\n    ","previous":{"slug":"papadie-si-vis-de-noapte","title":"Păpădie și vis de noapte"},"next":{"slug":"ideatie-suicidara","title":"Ideație suicidară"}},{"author":"Andra Cozma","date":"2016-04-10T18:12:50.000Z","slug":"papadie-si-vis-de-noapte","status":"publish","title":"Păpădie și vis de noapte","excerpt":"Cum ai lăsat totul să te întindă pe iarba verde? Stai pe pământul moale, cu ochii ațintiți spre cer și-n  ","article":"Cum ai lăsat totul să te întindă pe iarba verde? Stai pe pământul moale, cu ochii ațintiți spre cer și-n mână cu o păpădie? Cu gura molfăind rumeguș și cu unghiile despicate din carne? Cum?\n\nSuflă în păpădie și răspândește-o în lume! Dă afară aerul prăfuit, șterge-ți genunchii, ridică-te și pășește cum trebuie! Ce naiba! Du-te spre acolo. La visele tale de noapte. Unde altundeva?\n\nMai vine câte cineva de sânge, un cunoscut de mai demult, un nou amic, mai vin mulți. Trec și ei. Trec zilele și nopțile scărpinându-te de la puricii din pătura de care trebuia să scapi. Pătura pe care ei ți-au dăruit-o mai demult. Îți tulbură somnul, așa că arunc-o!\n\nApoi, încearcă să dormi liniștit! Du-te cu încredere la visele tale de noapte!  \nCând ai timp, suflă tare într-o păpădie! Cine știe pe umărul cui se va așterne firul ei? Probabil pe al cuiva bun? Ce se va mai putea bucura de el precum un copil?\n    ","previous":{"slug":"intr-o-vizita","title":"Într-o Vizită"},"next":{"slug":"destramarea-fiintei","title":"Destrămarea ființei"}},{"author":"Andra Cozma","date":"2016-04-05T18:12:50.000Z","slug":"intr-o-vizita","status":"publish","title":"Într-o Vizită","excerpt":"Vin în vizită monsieur Timp-e-scurt, monsieur Mai-e-vreme și madam Coasa -Cocoșată. Desigur, gazda-i prezentă alături de dânșii. Aceasta mai face  ","article":"Vin în vizită monsieur _Timp-e-scurt_, monsieur _Mai-e-vreme_ și madam _Coasa -Cocoșată_. Desigur, gazda-i prezentă alături de dânșii. Aceasta mai face și drumuri la bucătărie din când în când, să mai servească oaspeții cu câte ceva.\n\nStau cu toții pe verandă, la o masă din scânduri. Se cinstesc și discută delectându-se cu câteva băuturi fine, poate și o gură de fursec dulceag. Servesc din port-țigaret niște lulele râncede, dar special păstrate pentru ocazii.\n\nStau relaxați si vorbesc câte-n lună și-n stele. Admiră și carcasele frumoase de afară. Carcase de orice mașinărie, de orice mișcă. Se joacă de-a ghicitul despre ce uzură are una sau alta.\n\nMonsieur _Maievreme_ admiră printre momentul de liniște a lui _Timp-e-scurt_ și al madamei _Coasă,_ cosita iarbă_._ Se uită curios și la florile de pe verandă, la mica râmă care se joacă „de-a prinselea” cu o afidă. Joc încordat. Ce s-a mai afânat pământul în ghiveci de la zbuciumul lor…\n\n_Mai-e-vreme_ lasă floarea și se așază la masă să servească o ceșcuță de ceai. Bea cât poate, de unde poate. Un simplu ceai, într-o ceșcuță normală. El n-are gâtlej, stomac și bea pe lângă. Odată a savurat și el tot ce-a vrut. Totul se revarsă de-acum pentru porumbeii și vrăbiile din curte. E destul s-ajungă la toți și e vreme pentru tot!\n\nMonsieur _Timp-e-scurt_ cu ochii strânși în plasa de vene roșii care-i acoperă și cu creierul fumegând, da un răspuns corect: „Carcasa are atât, face asta și asta”. A dat răspunsul corect!  \n– Ce precis sunt! Exclamă _Timp-e-scurt_.  \n– Bun, p-ăsta îl punem deoparte. Acum să ghicesc și eu, zice madam.  \n– Așteptăm! Spuseră restul.\n\nSe tot gândea ea: „ăla e așa, face așa” Madam se-ntreabă dacă a zis sau nu bine. Se pare că a răspuns greșit! Venele timpului se mai relaxaseră. _Mai-e-vreme_ cască si se scobește riguros în nas. Măcar cu ăsta a mai rămas. Așa, cât să miroasă flori.  \n​Apune soarele, ar trebui ca vizita să se-ncheie. Masa s-a strâns, scândurile s-au adunat, flori s-au azvârlit din vaze și ghivece.  \n– Mai venim și altă dată! au exclamat cei trei oaspeți.  \n– Desigur, doar anunțați-mă din vreme să fiu gata cu tot! Ar fi precizat gazda…\n    ","previous":{"slug":"mandrul-leu-nu-mai-da-doi-bani-pe-tine","title":"Mândrul leu. Nu mai dă doi bani pe tine!"},"next":{"slug":"papadie-si-vis-de-noapte","title":"Păpădie și vis de noapte"}},{"author":"Andra Cozma","date":"2016-03-13T18:12:50.000Z","slug":"mandrul-leu-nu-mai-da-doi-bani-pe-tine","status":"publish","title":"Mândrul leu. Nu mai dă doi bani pe tine!","excerpt":"Mândrul leu cu jungla sa stufoasă, n-a avut dintodeauna ce și-a dorit. Când toate creaturile și însăși propria suflare i  ","article":"Mândrul leu cu jungla sa stufoasă, n-a avut dintodeauna ce și-a dorit.\n\nCând toate creaturile și însăși propria suflare i se supuneau lui, el a simțit că devine foarte important.\n\nA început cu acte demonstrative de dărnicie. De multe ori nu dădea doi bani pe micile vietăți care i se închinau și erau supuse lui. Uneori din frică, alteori din prostie.\n\nEl râdea de bietele prostănace. Le-a pus masa să aibă cu ce se înfrupta prăpăditele. Masa umilinței.\n\nMaiestuos și pe culmea gloriei, spunea ce dorea. De săracele animăluțe ce să zic, glumea leul pe seama lor cât era-n lună-n și stele. Doar le-a pus bucate alese pe masă și acum trebuiau să-ndure accesul maiestuos al Coamei.\n\nTrebuiau să-ndure și privirile disprețuitoare ale aghiotanților leului care-și obțineau simpatii prin umilirea altora. Să-ndure horcăitul auditoriului jalnic, ce râdea la comandă și unde liantul dintre ei și leu era răutatea pură.\n\nCu toate astea, cu cât de maiestuos, vorbăreț este leul, în aceeași măsură sau peste, devine tot mai ascuns. N-a avut ce are acum, n-a mai trăit așa cum trăiește acum și pentru asta ii este cam frică.\n\nEl arată dărnicia tuturor dar îi e frică să nu-i ceară vreun supus ceva. Totuși, pe lângă frică, mândria e mult mai mare.\n\nDacă e să-ți ofere ceva, îți reamintește des, de tot ce a făcut pentru tine. Are darul rememorării selective că altminteri, ce-i legat de părțile lui mai puțin bune… uită. Își amintește doar ce crede că face bun.\n\nDe jos, a urcat printr-o ironie și un cumul de întâmplări, de care a profitat. Dacă nu profita el, altul îi lua locul. Așa-i în natură!\n\nLeul cu coama sa impunătoare, în caz că se-ntâmpla să ai mare nevoie de el, se făcea că nu te aude. Nu are vreme, n-are cum și alte scuze. Cândva avea să-ți ofere un pic din răgazul lui.\n\nNu mai dă doi bani pe tine, nu-i mai ești de folos. Se descurcă și singur acum.\n\nSchimbă prietenia cu tine pe te miri ce, în funcție de interese. Lucrurile se schimbă de multe ori!\n\nLeul este în împărăția lui, cu dobitoacele sale, cu Coama lui. Au fost ani în care a dus-o bine.\n\nPoate ani în care răul se mai apropia de el sau care-l dărâmau cu totul. Erau anii în care cei mici care deveneau puternici și își încercau șansa la tron. Odată, unul a reușit.\n\nAtunci, Leul și-a șters coama de noroi, și-a pansat rănile și a căutat refugiu altundeva.\n\nBietul leu a pierdut totul. Te caută și speră să-l ajuți. Îți arată recunoștința pentru puținul dat și e binevoitor cu tine.\n\nVor fi mereu lei, când au puteri și viitoare pisicuțe, când nu mai au nimic. Se vor juca cu ghemul de lână, vor alerga după hârtiuțe, o să vâneze muște și apoi o să miaune la ușă după mâncare, așteptând cumințele după stăpân.\n\nAșa-i peste tot… unii trebuie să aibă stăpâni că altminteri, va fi de rău dacă au puterea-n mână. Dacă nu e prea mult rău… deja.\n    ","previous":{"slug":"povesti-pentru-copii","title":"Povești pentru copii"},"next":{"slug":"intr-o-vizita","title":"Într-o Vizită"}},{"author":"Andra Cozma","date":"2016-03-04T18:12:50.000Z","slug":"povesti-pentru-copii","status":"publish","title":"Povești pentru copii","excerpt":"(Autor: Doruța Dumitru) Povești audio pentru cei mici! Lupul singuratic „Lupul singuratic” este o poveste fascinantă pentru toti copilașii cuminți,  ","article":"(Autor: Doruța Dumitru)\n\nPovești audio pentru cei mici!\n\n**[Lupul singuratic](https://www.youtube.com/watch?v=F8CA0Zy6V_E)**\n\n„Lupul singuratic” este o poveste fascinantă pentru toti copilașii cuminți, numai bună înainte de un somn liniștit.  \nNoapte bună, prichindeilor! Părinți, apreciem orice comentariu din partea dumneavoastră.\n\n**[Iedul cu trei capre](https://www.youtube.com/watch?v=Pe4gs9_KTqQ)**\n\n„Iedul cu trei capre” este o poveste fascinantă pentru toti copilașii cuminți, numai bună înainte de un somn liniștit.  \nNoapte bună, prichindeilor! Părinți, apreciem orice comentariu din partea dumneavoastră.\n\n**[Corbul pierde cascavalul](https://www.youtube.com/watch?v=BL8CwRgjydo)**\n\nCanalul nostru, Povesti Nemuritoare, va prezinta o fabula foarte frumoasa pentru cei mici dupa celebra fabula Corbul si Vulpea scrisa de Jean de la Fontaine.\n\n**[Balada unui greier mic](https://www.youtube.com/watch?v=sfypMsCfYwE)**\n\nO poveste / poezie minunata pentru copiii de toate varstele scrisa de George Toparceanu.\n\n**[Greierul și furnica](https://www.youtube.com/watch?v=GCKZAicbXTg)**\n\nUn minunat cantec pentru copii care prezinta povestea greierului lenes si a furnicutei harnice.\n\n**[Punguța cu doi bani](https://www.youtube.com/watch?v=OO5B9QIj_3Q)**\n\nDe data aceasta, am rugat-o pe bunica sa citeasca pentru copiii de toate varstele una dintre cele mai frumoase povesti scrise de Ion Creanga, Punguta cu doi bani.\n\nDacă vă place, abonați-vă la [canalul meu de Youtube.](https://www.youtube.com/channel/UCctGcMUqbohecSqKO9c1fhw) Nu uitați să lăsați un comentariu!\n\n[**Săraca inima mea**](https://www.youtube.com/watch?v=H5B25jCX1Wk)\n\nO reinterpretare a celebrei melodii Saraca inima me’. Daca va place, abonati-va la canalul nostru de Youtube – avem si alte melodii frumoase pe canal. Nu uitati sa lasati un comentariu si sa distribuiti pe Facebook! Pagina noastra de FaceBook se regaseste la inceputul acestei descrieri. Multumim ca ne urmariti!\n\n**[Sara pe deal](https://www.youtube.com/watch?v=L4qY_Ie8tl8)**\n\nSara pe deal, o frumoasa poveste de dragoste in versuri scrisa de Mihai Eminescu si publicata pentru intaia oara in anul 1885 in revista „Convorbiri literare”. Va invitam sa va bucurati de versiunea acustica a acestei piesei intr-o interpretare inedita. Asteptam parerile voastre in sectiunea de comentarii. Va multumim daca distribuiti acest video! Auditie placuta!\n    ","previous":{"slug":"arculet","title":"Arculeț"},"next":{"slug":"mandrul-leu-nu-mai-da-doi-bani-pe-tine","title":"Mândrul leu. Nu mai dă doi bani pe tine!"}},{"author":"Andra Cozma","date":"2016-02-26T18:12:50.000Z","slug":"arculet","status":"publish","title":"Arculeț","excerpt":"S-a născut undeva, cândva, cum fiecare pe acest pământ a avut un noroc, o stea a lui. Alături de părinții  ","article":"S-a născut undeva, cândva, cum fiecare pe acest pământ a avut un noroc, o stea a lui. Alături de părinții părinților săi și-a dus traiul liniștit. A avut și câteva neamuri, ca fiecare. Cunoștințe ca de obicei și mai puțin prieteni, tot ca de obicei. Unii dintre ei, ce acum își văd doar de treburile lor.\n\nCei din jur îl considerau mereu mic, deși visele lui încontinuu se înălțau. De șicana și neîncrederea altora, Arculeț s-a ferit cât a putut. A afișat imaginea unuia din rândul tuturor. N-a putut mult timp. N-a putut fi în rândul celorlalți și uneori, își înflorea vorbele și devia orice interogare. O făcea pentru că oricum, pe nimeni nu interesa cu adevărat realele rădăcini ale visurilor sale, ce-și făceau loc cum puteau, prin pământul puțin primitor.\n\nArculeț a avut curaj să lase limbile ceasului să se miște cum vor pe cadranul vieții sale. Spera la un viitor, mai fugea către trecut, iar revenea în prezent. S-a gândit mult la el și știe pe unde mai are de alergat pentru a scăpa de ceva. Pentru a scăpa de îmbrânceli și pumni în spinare… de la cei pe care nu-i credea în stare de asta.\n\nPe el îl dor neîncrederea, răceala, aroganța, lipsa de valoare care-l urmăresc prin ascuțenia vorbelor celor ce trebuiau să-l încurajeze. Ca un gândac de bălegar își tot cară ghemotocul, de care nu se poate dezlipi, că de… ochii din el au și gură și se întâmplă sa-i fie chiar apropiații. Ce intră-n ochi, iese pe gură și probabil în sensul acelor de ceasornic, același ciclu se reia.\n\nArculeț o să se facă mare. Să nu care cumva, cineva să nu-l lase să mănânce și să doarmă liniștit noaptea, ca e vai de cine o fi. Pe toți îi va mușca!\n\nArculeț, porcușorul meu de guineea scump, pe care l-am îngrijit cu drag.\n\n![Arculeț, porcușor de guineea, soulmatters.ro](https://i0.wp.com/www.soulmatters.ro/sites/DSC02691.jpg?w=1000&ssl=1)\n    ","previous":{"slug":"adio","title":"Adio!"},"next":{"slug":"povesti-pentru-copii","title":"Povești pentru copii"}},{"author":"Andra Cozma","date":"2016-02-23T18:12:50.000Z","slug":"adio","status":"publish","title":"Adio!","excerpt":"(Autor: Cătălina Cornea) Când ultimii fulgi mai cad, am decis să îți spun și eu ultimele cuvinte. Ia cu tine  ","article":"(Autor: Cătălina Cornea)\n\nCând ultimii fulgi mai cad, am decis să îți spun și eu ultimele cuvinte. Ia cu tine și frigul și gerul și tot cerul! Căci totul a fost pentru tine și nimic pentru mine. Dar eu voi pleca în primăvara dar tu vei rămâne în iarnă. Îți las amintirile înghețate, căci lacrimi nu mai am. Îți las ție iarna și frigul iar mie îmi iau ghioceii ce vor răsări.Căci iarna cu tine s-a terminat. În zilele de primăvara dragostea noastră s-a topit. Și te-am iubit, în felul meu nebun de a fi, te-am iubit. Dar tu ai ales mândria.\n\nTu uitai de mine. Și doream să mă auzi, atât de mult, dar și lacrimile mi-au secat. Țipam de dor, vroiam să îmi auzi ecoul dar tu deveneai surd. Doream să mă privești altfel, dar pentru tine eram o fată nebună. Pentru tine eram compusă doar din tâmpenii și prostii, nu doareai să-mi privești ființa. Dar doream să mă vezi. În fața ta aveam un suflet dezgolit. Dar tu ai ales ignoranța.\n\nCerșeam iubirea ta, eram atât de disperată după ea. Nici nu știu dacă m-ai iubit vreodată, sau iubeai doar ceea ce puteai tu înțelege. Dar te-am invitat în lumea mea, dar tu ai fost doar un turist, ce admiră tot ce e frumos și critică tot ce urât.Pe undeva în adâncul meu era o rază de soare, dar tu ai ales să vezi norii negri. Voiam să îmi dai soarele, dar tu îmi dădeai tunete.\n\nDoream să crezi în mine când eram revoltată pe mine însumi, doream să mă asculți târziu în noapte când plângeam și aveam nevoie de tine. Doream să mă iubești așa cum sunt! Credeam în naivitatea mea că vei fi mereu lângă mine, credeam că mă poți iubi. Credeam că vei vedea ce ascund. Dar tu nu făceai decât să arunci în mine cu bulgări, și nu îți păsa. Și de câte ori îți spuneam că doare, dar nu conta pentru tine.Vroiam să vezi mai mult decât o copilă rănită.\n\nDar tu mereu îmi evidențiai defectele, mi le aruncai , te jucai cu ele după bunul plac.Dar eu nu sunt o jucărie pe care o poți arunca când nu mai ai chef de ea.Eram vie chiar dacă mă simțeam moartă. Mi-ai ținut sufletul înghețat în iarnă. Dar primăvara a venit. Mai am puteri să renasc. Și zi-mi de ce ne rănim când ne iubim? Sau se presupune că ne iubim. Îți eram iubită nu un sac de box. Și loveai câteodată fără milă în tot ce simt. Fiindcă era mai important să te simți tu bine. Și am suportat frustrările tale și orgoliul.\n\nȘi totuși căutam mereu în tine o liniște, o speranță, un vis. Și visul s-a transformat în coșmar. Credeam că construiesc raiul dar eu îmi săpam drumul spre iad. Dar vor înflori și teii, vor înflori și salcâmii și eu nu voi mai fi pustie. În dragostea dintre noi doi a câștigat mândria.\n    ","previous":{"slug":"frigulet","title":"Friguleț"},"next":{"slug":"arculet","title":"Arculeț"}},{"author":"Andra Cozma","date":"2016-01-31T18:12:50.000Z","slug":"frigulet","status":"publish","title":"Friguleț","excerpt":"Cu ce aduni în săculețul tău ponosit, te duci din ușă în ușă și bați. Bați apăsat și rar. Fricos  ","article":"Cu ce aduni în săculețul tău ponosit, te duci din ușă în ușă și bați. Bați apăsat și rar. Fricos și nesigur că-ți va răspunde cineva. Tu totuși încerci. N-ai de ales.\n\nAnotimpurile trec unele după altele și ciclic așa cum e totul, ar trebui să simți frig, friguleț-călduț, căldură, răcoarea arămie și iar friguleț. Dar niciodată doar unul. La tine anul e doar polar. Frig cu nori și frig cu o dâră de soare dar cu totul, tot înghețat ești.\n\nUșile ți se trântesc în urmă și pleci mai departe. Îți aduni pielea de pe mâinile degerate și-ți mai taci mintea, ce-a lăsat deja pe corp, o urmă de ros. Dai cu alcool! Să dezinfectezi doar. Nu-ți place să-l lași în tine liber. Tu n-ai fost cu aburii.\n\nVei mai bate cărări, vei mai duce și aduce săculețul de la o poartă la alta. Ușile te primesc cu fața iar restul, cu spatele ei. Poți observa ambele fețe ale ușii. Ochiul ți-e format demult.\n\nÎn toată această călătorie, cei dragi te au în gând, singurătatea e doar o iluzie iar frigul o să treacă. Totul trece!\n    ","previous":{"slug":"cucurigu-si-cucuie","title":"Cucurigu și cucuie"},"next":{"slug":"adio","title":"Adio!"}},{"author":"Andra Cozma","date":"2016-01-19T18:12:50.000Z","slug":"cucurigu-si-cucuie","status":"publish","title":"Cucurigu și cucuie","excerpt":"Sunt mulți în jurul tău și veghează ceasul întunecat dar și cel insorit, sărind de pe un gard pe altul.  ","article":"Sunt mulți în jurul tău și veghează ceasul întunecat dar și cel insorit, sărind de pe un gard pe altul.\n\nSe mai lovesc și unii de alții dar nici nu-i interesează pe unde zboară. Nu le pasă dacă se îndreaptă către un pom și că se lasă cu cucuie la mansardă.\n\nCiocurile li-s ca pliurile de acordeon, ce cântă vaietul orbului de găină și a copacului de care tocmai s-au izbit dar… tot nu le pasă.\n\nȘi-au luat și puii cu ei. Sunt măricei și pot zburda binișor cu râmele în plisc. Sunt râmele lor și numai ale lor! Ce mândri se simt cu ele, chiar dacă bietele inelate acum nu mai mișcă.\n\nCu așa pliscuri puternice, totul își pierde suflul în strânsoarea lor.\n\nScurmă pământul să-și caute de-ale gurii, zgârie tot ce prinde, vânează tot ce mișcă și pleacă la somn atunci când nu mai are ce să prindă.\n\nVa începe o nouă zi. O încăierare de înviorare, un călcat ferm prin ogradă, un festin de lighioane și apoi un satâr pe nepusă masă, când lumea-i mai dragă.\n\nCe masă frumoasă, ce farfurii alese, câte un pic din toate. Apoi, un somn de frumusețe, pe un pat dantelat și plin de cuie ieșite în afară, care să te mai agațe din când în când de lumina zilei. Evident să nu care cumva, undeva, prin valea umbrei nopții să-ți lovești iar cucuiul de vreun pom.\n    ","previous":{"slug":"nu-avem-nimic-mai-bun-de-facut","title":"Nu avem nimic mai bun de făcut!"},"next":{"slug":"frigulet","title":"Friguleț"}},{"author":"Andra Cozma","date":"2016-01-18T18:12:50.000Z","slug":"nu-avem-nimic-mai-bun-de-facut","status":"publish","title":"Nu avem nimic mai bun de făcut!","excerpt":"Nu avem nimic mai bun de făcut! Nu, nu sunt alte probleme la ora actuală! O fi ca în 18  ","article":"Nu avem nimic mai bun de făcut!\n\nNu, nu sunt alte probleme la ora actuală! O fi ca în 18 aprilie 1930, când BBC-ul a anunțat că nu sunt știri pentru acea zi. Nu, nu avem alte probleme, nu se simte încălzirea globală, doar e zăpadă afară. Nu sunt probleme pentru că anumiți (adică toți) politicienii pur și simplu, își bat joc de noi, dar avem probleme cu Norvegia care au „furat” cică copiii unora. Cum nu avem mai nimic mai bun de făcut, de protestat, ne permitem să aducem injurii la adresa unor oameni care nici măcar nu-i cunoaștem?\n\nȘtiu, cum ne permitem de fapt… ne numim cică țară creștină, în care majoritatea credincioșilor cred că soarele se învârte în jurul pământului. O țară în care, din cei declarați creștini sunt o mare parte care nici nu au pus mâna pe o biblie în viața lor. Și totuși, știu ce probleme trebuie să rezolvăm în țara altuia.\n\nMă doare capul când, citind un articol de nutriție, ajung la secțiunea de comment-uri, unde o tanti se plânge de Norvegia… Oamenii au probleme grave de atenție, se pare.\n\nDa e un urlet, un urlet al furiei, al durerii. Mă doare să văd care sunt prioritățile noastre. Poate nu e treaba mea dar vorba unui înțelept și anume că eu trebuie să fiu schimbarea pe care vreau să o văd în lume. Dar nu fără proteste, la fel ca și el.\n\nDeocamdată asta e doar un pamflet, e o răbufnire. Poate mă înșel, poate nu. Poate ne mai învață alții, poate mai au și alții răbufniri. Ar fi și cazul.\n\nCa încheiere. vorba Adei Milea: „Dormi în pace națiune/ Că prezentul nu se pune./ aaaa!”\n\nP.S. Uneori verificarea surselor, duce la o mai bună informare!\n    ","previous":{"slug":"bietul-sufletel","title":"Bietul suflețel!"},"next":{"slug":"cucurigu-si-cucuie","title":"Cucurigu și cucuie"}},{"author":"Andra Cozma","date":"2016-01-10T18:12:50.000Z","slug":"bietul-sufletel","status":"publish","title":"Bietul suflețel!","excerpt":"Poate pentru că a trăit prea mult în iluzia ideii că ar fi de de folos cuiva… Bietul suflețel cu  ","article":"Poate pentru că a trăit prea mult în iluzia ideii că ar fi de de folos cuiva…\n\nBietul suflețel cu firea lui naivă! El a crezut că poate aduce bucurie pe chipurile celorlalți și iar s-a înșelat…\n\nPe oamenii de pe stradă și pe cei de lângă el îi vede mereu încruntați, țâfnoși și la un pas de a-l păli pe primul apărut în calea lor.\n\nVede niște morții vii care execută sarcinile de zi cu zi, programul obișnuit și pentru care viața nu mai e văzută ca un privilegiu. Totul devine un calvar.\n\nDacă acest privilegiu le este luat, totul este privit ca o nedreptate. De multe ori moartea ia ce vrea și redă viață cui consideră că ar aprecia-o mai mult. Nu știm nimic sigur !\n\nCulmea! Ea este tot ceva viu precum viața. Dacă ar fi să moară și ea, atunci povara eternității, probabil că ar fi de nesuportat. Lumea-ntreagă ar fi doar un uriaș cavou.\n\nCând sfârșitul vine, nu e drept! Dacă acesta nu a venit… ce-mi pasă? Acum trebuie să pregătesc mâncare, să servesc eventual un păhărel și un pachețel de pipe cu prietenii.\n\nHai și cu o cărniță pufoasă de grăsime și cu un desert bogat în bună dispoziție! Totul merge completat și de un energizant, pentru că te simți fără vlagă de cât te-ai ghiftuit.\n\nMai o discuție aprinsă, mai un nerv pe unul, pe altul, mai o răutate etc. Ceva obișnuit, nu?\n\nSăracul suflet! Vede toate acestea și se întristează. E așa mut dar și dacă ar putea vorbi, ar scutura pământul sub el.\n\nStă și vede cum totul decurge într-o direcție pe care nu o poate schimba singur. Se simte așa inutil.\n\nTot dă semne să comunice ceva, dar alungă iluzia ideii că ar fi de folos cuiva, pleacă capul și își vede mai departe de drum!\n\nÎși ia rămas bun și apoi se îndreaptă spre creștetul de care aparține, pentru a-și lua zborul.\n    ","previous":{"slug":"de-ce-oamenii-buni-sufera","title":"De ce oamenii buni suferă?"},"next":{"slug":"nu-avem-nimic-mai-bun-de-facut","title":"Nu avem nimic mai bun de făcut!"}},{"author":"Andra Cozma","date":"2016-01-09T18:12:50.000Z","slug":"de-ce-oamenii-buni-sufera","status":"publish","title":"De ce oamenii buni suferă?","excerpt":"Într-un moment al vieții noastre poate ne-am întrebat: „Ce anume este rău în a fi bun și de ce oamenii  ","article":"_Într-un moment al vieții noastre poate ne-am întrebat: „Ce anume este rău în a fi bun și de ce oamenii buni, suferă?”_ _În general, oamenii buni oferă mult: bani, timp și multe altele, în mod necondiționat. În consecință, ei devin vulnerabili în fața celor care pot profita de bunătatea lor._\n\n_Desigur, sunt multe persoane bune, care nu au parte de așa suferință din partea altora, pentru că țin cont de ceea ce simt. Se pun pe ele însele în primul plan și caută să-și ușureze viața._\n\n_În acest articol, voi vorbi despre o anumită categorie de oameni buni – cei exagerat de buni. Voi enumăra anumite aspecte observate la aceștia și care se pare că au contribuit la suferințele din viețile lor._\n\n_– sunt prea răbdători, pemisivi și de cele mai multe ori, prea creduli (nu pot accepta o realitate mai incomodă) iar ceilalți profită din plin de acest lucru._\n\n_– aceștia evită să spună ceea ce gândesc. Nu vor să supere pe cineva și preferă să țină totul în ei, trăind astfel tot felul de stări disconfort ce le vor dăuna pe viitor._\n\n_– se sacrifică enorm, fac mult bine pentru ca toată lumea să fie mulțumită. Deși de multe ori, nu este cazul sau nimeni nu le cere să facă asta._\n\n_– cei buni trebuie să rămână așa chiar dacă au suferit din pricina bunătății lor. Important este să rămână vigilenți la intențiile celor din jurul lor, să înțeleagă faptul că ei sunt cei mai importanți pentru viața lor._\n\n_Trebuie să aibă mereu puterea de a spune ceea ce gândesc, simt, fără a le fi teamă că-i deranjează pe ceilalți._\n\n_Vreau să subliniez câteva chestiuni despre sacrificiul pentru alții._\n\n_Sacrificiul are rostul său și odată făcut pentru cine nu trebuie, când nu trebuie, își pierde din însemnătate._ _În general, puțini dau o valoare lucrurilor ce contează cu adevărat și prea mulți, în mod paradoxal, le apreciază când costă… prietenii, bani, timp, sănătate._\n\n_Oamenii buni suferă mult de pe urma bunătății lor… nu sunt apreciați, sunt trădați, umiliți iar atunci când trec în neființă, se aude în jur: „Săracul, ce om bun a fost!”_\n    ","previous":{"slug":"fiecare-zi-va-fi-o-sarbatoare","title":"Fiecare zi va fi o sărbătoare!"},"next":{"slug":"bietul-sufletel","title":"Bietul suflețel!"}},{"author":"Andra Cozma","date":"2016-01-02T18:12:50.000Z","slug":"fiecare-zi-va-fi-o-sarbatoare","status":"publish","title":"Fiecare zi va fi o sărbătoare!","excerpt":"Orele se succed. Se țin de mână și cântă-n cor aceleași melodii enervante. Parcă ne-ar lua și-n râs. Eram ca  ","article":"Orele se succed. Se țin de mână și cântă-n cor aceleași melodii enervante. Parcă ne-ar lua și-n râs. Eram ca oala sub presiune.\n\nAșteptăm după o lungă așteptare. Nu știu cum se face, dar am ajuns. A fost un zbor lin în noaptea întunecată. Tocmai bun pentru duhul istovit.\n\nAjung în vechea mea casă, care nu se învârte nici după soare și nici după ce zic alții. E așa de cald. Am și uitat de cele 16-17 picuri de aer, pe care-i adunam cu grijă și ii luam de fiecare dată cu mine la somn. Doar sufletul meu drag îmi mai încălzea suflul rar.\n\nAtât de liniștit este totul. Diminețile miros a frig dar au grade rupte din soare. Un soare care mi-a și dăruit un buchețel de speranță.\n\nUn soare care m-a așteptat cu atât dor, pentru a-l contopi cu ce a mai rămas din noi. O mamă și-un cățel atât de dragi, prieteni buni și voie bună!\n\nDulcea casă în care sărbătorile au avut mereu un gust tare bun. Bătrânul cântar impasibil la orice, mi-a evaluat riguros greutatea. E sever dar corect. Nu mai e nevoie să ascund bucate de nimeni. Le pot pune liniștită la vedere, pe rafturile propriei cămări.\n\nE un decor în care nu e loc de oftat și nici de abandonat. Memoria-i vie iară și nu mai doare deloc.\n\nVechile broscuțe iberice, în orăcăiala lor diurnă, nocturnă, ba de dragoste, ba de război, parcă au dispărut ca prin farmec. Acum, somnu-i liniștit.\n\nA venit prințul fermecat al nu știu cui sau de unde și a orânduit totul așa cum se cuvine. Nu mai era loc de noi pe balta lor.\n\nDeja erau sătule de alții din neamul nostru. Neam ce și-a așternut nuferii cu mulți ani în urmă și care poate n-a luat doar partea de lac ce i se cuvenea.\n\nFiecare zi va fi o sărbătoare, fiecare moment trist va fi un prilej de a chema voia bună înapoi. Toate trebuie să fie bune și să se savureze rapid, cât ești cald…\n\nUn călduros La mulți ani! Un an prosper și luminos!\n\n[Paul Cozma Web Developer și Designer](https://plus.google.com/u/0/+PaulCozma) [Doruța Dumitru](https://www.soulmatters.ro/users/doruta-dumitru) [Cătălina Cornea](https://www.soulmatters.ro/users/catalina) [Andra Niță](https://www.soulmatters.ro/users/andra-niță)\n    ","previous":{"slug":"nimic","title":"Nimic"},"next":{"slug":"de-ce-oamenii-buni-sufera","title":"De ce oamenii buni suferă?"}},{"author":"Andra Cozma","date":"2015-12-25T18:12:50.000Z","slug":"nimic","status":"publish","title":"Nimic","excerpt":"Îți mângâi părul și te îmbrățișez. Simți ceva din partea mea? – Nu, nu simt. De ce ar trebui? Pentru  ","article":"Îți mângâi părul și te îmbrățișez. Simți ceva din partea mea?\n\n– Nu, nu simt. De ce ar trebui? Pentru ce? Nu sunt eu cu din astea!\n\n– Încearcă să fii atent la norii plini de ploaie ai cerului, la croncănitul ciorilor și al corbilor, la ceața dimineții și frigul ei. Ce simți când îți imaginezi asta?\n\n– Păi, parcă mi-ar fi și mie frig și nu-mi dă o stare bună. Pare lugubru și apăsător.\n\n– De ce ți se pare apăsător?\n\n– Mai e nevoie de explicații? Orice om normal s-ar simți așa. Doar _te gândești_ la asta și te iau toate cele.\n\n– Hai să te mai întreb ceva…\n\n– Spune!\n\n– Tu ai mângâiat pe cineva, i-ai întins mâna la nevoie, l-ai îmbrățișat și șters lacrimile?\n\n– Desigur. Mereu o fac când trebuie!\n\n– Și ce simți când faci asta?\n\n– Simt liniște în suflet și sunt împăcat cu mine. E o stare de nedescris.\n\n– Îți întind mâna, îți mângâi părul, îți șterg lacrima și te îmbrățișez.\n\n– Ai mai zis odată asta!\n\n– Și ce ai simțit din partea mea?\n\n– Nimic.\n\n– În lume suntem trecători iar fiecare gând, faptă bună dăruită altora, călătorește prin eternități și se întoarce atunci când avem cea mai mare nevoie de ea!\n\n– Înțelegi ce -ți spun?\n\n– Da, zici frumos dar unde vrei s-ajungi?\n\n– Deocamdată nicăieri. Fiecare moment al vieții are un nicăieri și un pretutindeni.\n\n– Nu înțeleg și poate nici nu vreau s-o fac!\n\n– De ce?\n\n– E prea complicat și nu am de ce să mă gândesc la chestii din astea. N-am timp!\n\n– Și ce simți când n-ai timp?\n\n– Că-mi pică totul în cap și mă enervez.\n\n– Dar tu, dacă ai fi în locul meu ce ai face?\n\n– Nimic.\n\n– Dacă m-ai vedea așa, mi-ai zice ceva să mă calmezi, să-mi iei supărarea?\n\n– Nu. Pentru că nu înțeleg și nici nu pot s-o fac.\n\n– De ce?\n\n(liniște)\n\n– Răspunde-mi! Nu auzi ce-ntreb? Unde ți-e mintea?\n\n– Ce naiba! Răspunde-mi odată, nu mă lăsa așa!\n\n– Tu nu simți când te mângâi, te îmbrățișez și atunci cum pot alina eu supărarea ta? Nu știi, nu înțelegi, nu auzi, nu vrei sau n-ai vreme și nici pace. Ce pot face eu?\n\n– Mai trec pe la tine în altă zi!\n\n– Nu, n-am nevoie să mai treci!\n\n– Și ce simți când zici asta?\n\n– Ce naiba să simt? Nimic. Am zis-o și basta!\n\n– Te las cu gândurile tale. Totuși, dacă ai nevoie de mine, vin îndată!\n\n– Păi și dacă ar fi vreodată, cum dau de tine?\n\n– Doar _te_ _gândești_!\n\n– Cum vine asta!? Dă-mi numărul tău de telefon!\n\n\\-Doar gândește-te!\n\n– La ce?\n\n– La ce-mi cântai tu odată?\n\n– Adică ce vrei să zici?\n\n– Nimic.\n\n– Nu plecaaaa, întoarce-te!\n    ","previous":{"slug":"luati-va-rog-serviti","title":"Luați vă rog, serviți!"},"next":{"slug":"fiecare-zi-va-fi-o-sarbatoare","title":"Fiecare zi va fi o sărbătoare!"}},{"author":"Andra Cozma","date":"2015-12-20T18:12:50.000Z","slug":"luati-va-rog-serviti","status":"publish","title":"Luați vă rog, serviți!","excerpt":"Sărbătorile vin, trec, altele vor urma și alți ani se vor scurge. Totul într-un ciclu infinit stabilit de către om,  ","article":"Sărbătorile vin, trec, altele vor urma și alți ani se vor scurge. Totul într-un ciclu infinit stabilit de către om, însă efemer pentru fiecare dintre noi.\n\nPomi de iarnă, globuri frumos decorate, beculețe, beteală, toate care mai de care. Fiecare cu beteala, globurile și becurile sale.\n\nSe gătesc toate cele. Oamenii se agită pentru a fi de toate pe masă. Magazinele sunt luate cu asalt. Spitalele la fel. Așa ți-e omul! Cu cât îi place mai mult viața, cu atât se îndepărtează și mai tare de ea.\n\nAscultăm colinde, ne plimbăm pe străzile decorate frumos, toată lumea se simte bine alături de cei dragi. Cine-i mai are, desigur.\n\nToți sunt în febra sărbătorilor, devin mai buni, mai bisericoși și se realizează actele de caritate specifice acestui sezon.\n\nPentru mine este al 28-lea an de sărbători, pentru alții ultimul. Ultimul an acompaniat de colindele jalnice difuzate la radio sau de cele răcnite suav de copii ai blocului.\n\nSărbătorile nu au fost un motiv de bucurie ci de suspin și regret, de rememorări și resemnare. Ele mi-au dat coala pe care mi-am așternut bilanțul. Bi-lanțurile pe care le dau jos atunci când scriu.\n\nSărbătorile poate îi aduc pe cei dragi acasă dar odată cu ele, trec și ei mai departe. Unii spre viață, alții spre ce o fi. Am observat că în acest sezon sunt cele mai dese vești despre fiecare. Fie ce o fi, noi să fim sănătoși, nu?\n\nÎntre timp… luați vă rog, serviți!\n    ","previous":{"slug":"in-zbor","title":"În zbor"},"next":{"slug":"nimic","title":"Nimic"}},{"author":"Andra Cozma","date":"2015-12-13T18:12:50.000Z","slug":"in-zbor","status":"publish","title":"În zbor","excerpt":"Aici sunt păduri înverzite iarna, ape de izvoare pure și animăluțe dragi ție. Începe să ningă peste verdele viu și  ","article":"Aici sunt păduri înverzite iarna, ape de izvoare pure și animăluțe dragi ție. Începe să ningă peste verdele viu și nu simțim decât bucuria pe care fulgii de zăpadă ne-o oferă.\n\nUnde în trecut, ningea cu cenușă și totul era înecăcios, acum aerul rece și curat plutește nestingherit prin noi.\n\nSimți că te ridici de la pământ. Începi să plutești. În acelasi timp, fredonezi în gând cântecul pădurii care îți amintește de multe dar nu știi exact de ce anume.\n\nZbori mai departe peste munți și planezi ușor spre răsărit. Parcă pădurea mai tare se aude. Cântă, strigă, vorbește și tu începi să râzi singur. Mintea ti-a zburat și ea departe. Ei și ce dacă? Razi și bucură-te! Nu toți se bucură de micile nimicuri ale vieții. Nu toți știu că pot auzi glasurile pădurilor sau că pot zbura. De ei au rămas doar carcasele grele, pe care trebuie să le care până la sfârșitul timpului lor. Nimic mai mult.\n\nZborul tău continuă. Vântul te îndreaptă unde trebuie, lumina zilei te veghează iar pădurea își dă copacii la o parte să-ți facă un loc de flori printre ai săi. Acum, fiecare rădăcină va face loc alteia iar timpul îi va da rostul ei în pădure la momentul potrivit.\n    ","previous":{"slug":"picnic","title":"Picnic"},"next":{"slug":"luati-va-rog-serviti","title":"Luați vă rog, serviți!"}},{"author":"Andra Cozma","date":"2015-11-28T18:12:50.000Z","slug":"picnic","status":"publish","title":"Picnic","excerpt":"Ceru-i senin, stoluri de păsări fac un adevărat spectacol deasupra privirilor noastre dezorientate. Zumzetele gâzelor colorate acompaniază cântecul răgușit al  ","article":"Ceru-i senin, stoluri de păsări fac un adevărat spectacol deasupra privirilor noastre dezorientate. Zumzetele gâzelor colorate acompaniază cântecul răgușit al pădurilor îndepărtate de timp. E un întreg spectacol.\n\nAerul este cald și plăcut. Inspiri ușor dar expiri greu. Parcă ar fi plumb și cenușă în tot ce scoți din plămâni, însă simți că te purifici. De asemena, razele soarelui adună tot frigul intrat în ei și în oase. Probabil că-l ascunde departe în nori.\n\nSuntem la picnic cu toții iar repezeala, lăcomia cu care se mănâncă, lasă multe firimituri în jur.\n\nFirimiturile de pe masă sunt lăsate vântului, pentru a le împrăștia oriunde o fi și se mănâncă mai departe, pentru că tare bine mai arată totul.\n\nCu nerăbdare, se servesc și alte aperitive interesante. Aperitive după aperitive. Totuși, parcă-s stricate de vreme. Gustul lor amărui, mirosul parfumat de bacterii, te fac să eziți. Probabil au fost lăsate prea mult timp degeaba. Ar fi trebuit adunate și apoi duse unde le este locul.\n\nCe nu s-a consumat la timp, s-a stricat și ce nu se mai vede, se uită la un moment dat pe vreun raft. Au fost reamintite și cărate la picnic degeaba. Acum, asta este! Dacă tot au fost cărate, au fost mâncate pentru că altceva nu mai era de servit.\n\nSe-nnorează brusc. Toate animalele pădurilor se pun la adăpost. Gâzele alunecă prin aer care mai de care să se ascundă iar totul devine întunecat în jur.\n\nCâmpii din jur sunt vaști și mistici parcă. Oricum, îi voi ține minte îndeajuns, fără ca privirea mea să-i mai bată îndelungat și fără rost. Acum trebuie căutat un loc ferit, de nori și de ploaia lor rece.\n\nDupă un timp, mâini decojite de noroiul lăsat de furtună, strâng ce a mai rămas din picnic. Nu le mai irită uscăciunea lui și își fac treaba. Oricum la o nouă furtună, se vor murdări iar. Pe cât de curate ar fi când e curat, pe atât de murdare vor fi atunci când va fi murdar. Atât ele, cât și gurile hrănite de acestea.\n\nAcum, se adună tot ce a mai rămas din picnic și părăsim locul.\n\nDeocamdată e iar senin dar trebuie plecat în grabă, căci soarele mai apare și cu nori.\n    ","previous":{"slug":"ce-chitaieli-ce-galagie-soriceii","title":"Ce chițăieli, ce gălăgie! Șoriceii!"},"next":{"slug":"in-zbor","title":"În zbor"}},{"author":"Andra Cozma","date":"2015-11-27T18:12:50.000Z","slug":"ce-chitaieli-ce-galagie-soriceii","status":"publish","title":"Ce chițăieli, ce gălăgie! Șoriceii!","excerpt":"Ei rod lumea de acolo, o rod și pe cea de aici. Sunt niște șoricei. Mi-au plăcut mult șoriceii dar  ","article":"Ei rod lumea de acolo, o rod și pe cea de aici. Sunt niște șoricei. Mi-au plăcut mult șoriceii dar iau tot și nu mai lasă nimic în urma lor. Sunt mulți și lacomi. Mișună peste tot și nu-i poți stârpi.\n\nÎți rod răbdarea, stomacul, porția de mâncare din față și hainele de pe tine. Chiar pierd și tovărășiile dintre ei, căci se mai rod și unii pe alții, când n-au ce mânca.\n\nDe fel, sunt prietenoși între ei. Atunci când au de toate. Oricum, fiecare șoricel în parte, ar trebui să fie atent. Peste tot sunt pericole. Natura nu iartă nimic. Îl poate înhăța pe oricare dintre ei, cât ar zice „chiț!”\n\nLa punct de cotitură, hopa și cursa! Ce spaimă! Ce chițăieli, ce gălăgie!\n\nPe câțiva, cursa nu i-a lăsat din strâmtori. La început au fost dureri mici. Ulterior, din ce în ce mai mari.\n\nLăcrimând de durere și tremurând de frică, ei strigă cu toată puterea către ceilalți dar în zadar. Vai! Ce chițăieli, ce gălăgie!\n\nȘoriceii rămași se prefac cumva în lilieci și nu s-au mai uitat în urmă după ceilalți. Cei prinși în cursă nu mai puteau fi zăriți oricum. Ce mai conta acum?\n\nCei deveniți lilieci, erau fericiți și răsuna tot codrul cu glasul lor. Ce chițăieli, ce gălăgie!\n\nVor veghea de sus și vor vâna tot ce prind că mișună pe jos. Tot ce e mai mic și mai slab decât ei. După festin, precum niște puiuți nevinovați, se vor cuibări la adăpost, la sân de șoricioaică.\n\nFericiți, ghiftuiți, șoriceii s-au pregătit de somn iar șoricioaica i-a și adormit… liniște-i peste tot.\n    ","previous":{"slug":"spre-echilibru","title":"Spre echilibru"},"next":{"slug":"picnic","title":"Picnic"}},{"author":"Andra Cozma","date":"2015-11-27T18:12:50.000Z","slug":"spre-echilibru","status":"publish","title":"Spre echilibru","excerpt":"Auzi vorbe și simți priviri care, după ce te-ai întors cu spatele de la ele, parcă îți crestează umbra. Bucată  ","article":"Auzi vorbe și simți priviri care, după ce te-ai întors cu spatele de la ele, parcă îți crestează umbra. Bucată cu bucată. Aparent, ei sunt amabili, săritori.\n\nObservi fapte și le cauți un sens. Te adâncești numai în întrebări ale căror răspunsuri le poți găsi în orice loc și condiție dar mai puțin în cea umană.\n\nTe întrebi de scopul unora de a-ți face bine, de a te ridica în slăvi și ajungi să îți răspunzi tot cu întrebări.\n\nOare până unde te vor coborî atunci când nu vei mai conta pentru ei? Ar fi un privilegiu doar să-și vadă de viață și să te uite. Dar nu, ei nu se lasă!\n\nDacă ai picat, îți fac vânt să pici în continuare. Dacă te ridici, îți suflă-n dos să te mai urce un pic, crezând că i-ai iertat pentru tot ce au făcut. Poate i-ai iertat dar nu ai și uitat.\n\nCel care vrea să schimbe ceva, este un anarhist. Cel care nu mai suportă nimic fals în jurul lui, e categorisit de fapt ca fiind un inadaptat social, un ins incapabil de a avea prietenii, viață socială și un trai normal.\n\nStrategiile de adaptare la falsitate sunt esențiale pentru a răzbi în viață? Eu nu am răzbit. În continuare, alții care ar trebui să adune gunoaie, adună lauri, altii care ar trebui să pice din pricina șubrezirii spinării lor, s-au ridicat pe ale altora. Mă întreb care-s condițiile pe care trebuie să le îndeplinești pentru a avea o viață așa cum îți dorești?\n\nMai ai răbdare și observă tăcut tot ce se întâmplă! Pământul se va cutremura și îi va trezi la viață pe oamenii pe care i-ai strivit. Îi va ajuta să construiască noi drumuri pentru cei care vor veni.\n\nPentru restul, fațada le va pica, greutățile le vor strivi carcasa iar viețuitoarele solului se vor aduna degrabă la festin. Până atunci, un pic de răbdare…\n\nIndiferent de pierderile pe care cu eforturi mari trebuie să le acceptăm, orice lucru tinde spre echilibru…\n\nE o simplă părere. Dacă dvs. puteți să aduceți anumite completării ideii, aș fi onorată să știu.\n\nToate cele bune!\n    ","previous":{"slug":"putred","title":"Putred"},"next":{"slug":"ce-chitaieli-ce-galagie-soriceii","title":"Ce chițăieli, ce gălăgie! Șoriceii!"}},{"author":"Andra Cozma","date":"2015-11-15T18:12:50.000Z","slug":"putred","status":"publish","title":"Putred","excerpt":"Azi ești. Posibil și-n următoarea perioadă. Poate chiar până la adânci bătrâneți. Îmbătrânești în două feluri – întâi viu și  ","article":"Azi ești. Posibil și-n următoarea perioadă. Poate chiar până la adânci bătrâneți.\n\nÎmbătrânești în două feluri – întâi viu și apoi mort. Te învechești trecând prin viață și încă odată, după ce ajungi în sicriu. Învechești în eternitate.\n\nUnii se-nvechesc degeaba, alții cu rost. Putregaiul este același pentru toți. Rostul lor în viață ar fi: să-i îndemne la luptă pe cei care încă nu sunt putrezi. Rostul lor după moarte este să fie amintiți și luați ca exemplu.\n\nCei învechiți de lângă vii, deja miros și vor ca noi toți să emanăm același iz. Nu-s un mort viu așa cum ei pot fi. Am să duhnesc după moarte, nu înaintea ei.\n\nRegrete eterne fiecărui suflet separat de trupul său. Și regrete nu numai tragediilor mediatizate. Fiecare are în sinea lui, în familia sa, un amar, un regret.\n\nSuntem cu toții Unul! Să fim Unul intr-un întreg nu separat. Nu doar noi cu propria persoană. Totul înainte să fii unul cu țărâna și vietățile ei. Totul înainte de a fi prea târziu. Totul până să devină „un după”. Nu după ce ești deja putred.\n\nScriu pe un blog, visez la o lume mai bună – chestii obișnuite. Visurile le găsești pe toate drumurile. Nu-i rău. Măcar să visăm cât mai avem zile și poate un fir de pace în lume. Mâine nu se știe! Nu se știe în dreptul cărui loc din lume vor mai pica stele de pe cer.\n\nToate cele bune!\n    ","previous":{"slug":"uitam","title":"Uităm"},"next":{"slug":"spre-echilibru","title":"Spre echilibru"}},{"author":"Andra Cozma","date":"2015-11-11T18:12:50.000Z","slug":"uitam","status":"publish","title":"Uităm","excerpt":"Am lipsit un pic din lumea slovelor, a gândurilor așternute pe un caiet electronic, dintr-o lume de care nu prea  ","article":"Am lipsit un pic din lumea slovelor, a gândurilor așternute pe un caiet electronic, dintr-o lume de care nu prea te poți detașa cu una cu două.\n\nNu ești online, nu exiști. Lumea te uită. Lumea nu-ți simte lipsa.\n\nAutenticitatea artificială a relațiilor interumane… îmi permit să mă folosesc de oximoronul care și-a știut el bine rolul în această lume. Nimic nu-i întâmplător.\n\nȘi eu i-am uitat pe alții. Mi-e greu să-mi amintesc chipul și numele lor. Pe cei cu care nu am împărțit și de la care n-am primit nimic, i-am uitat primii.\n\nI-am uitat și pe mulți oameni dragi. Așa cum și ei au făcut la fel în ceea ce mă privește. Ne uitarăm unii pe alții. În absența întâlnirii fizice, a privitului în ochi, al unei îmbrățișări prietenești, totul se pierde in timp.\n\nÎn lista ta de persoane de pe rețelele sociale, în multe cazuri, observi holograma prieteniei de odinioară și pe webcam sau la telefon rulezi amintiri chiar dacă ți se povestesc fapte recente. Uneori doar în baza amintirilor încă stai cu telefonul la ureche. Nimic nu mai este real și nu mai e ce a fost. E doar proiecția perioadei petrecute împreună cu prietenii/familia, acompaniată de nelipsita nostalgie. Apoi, calculatorul sau telefonul se închid și fiecare la treburile lui.\n\nCând ne regăsim în online, noi doar evocăm, căci nemaifiind unul în prezența celuilalt, alte experiente, amintiri noi nu mai au cum să se formeze și inevitabil, prietenia se disipă. Nici relațiile familiale nu fac excepție.\n\nAjungem să discutăm banalități, să răspundem mecanic la „Ce mai faci?” „Cum e vremea la tine?” Rămân relațiile cordiale, felicitările de sărbători, onomastici sau alte evenimente și cam atât.\n\nDe asemenea, prieteniile din virtual pot fi un eșec în planul real, acestea putându-se menține vii doar în locul unde s-au format. Desigur, sunt și excepții dar nu cred că prea dese. Eu am avut noroc cumva. Însă… până ca relația interumană să devină una reală, a avut nevoie de multe teste de trecut, indoieli în balanță cu speranța spre ceva bun și nopți albe. N-a fost ușor dar trebuie să riști pentru ceea ce-ți dorești.\n\nRevenind la uitare, online, prietenii… așadar, nu e vina nimănui. Ăsta este un proces firesc prin care oamenii se aleg cu alți oameni.\n\nÎi uităm pe unii, îi cunoaștem pe alții, ne reamintim de unii, ne uită alții. Așa-i în tenis!\n    ","previous":{"slug":"anarhia-gandurilor","title":"Anarhia gândurilor"},"next":{"slug":"putred","title":"Putred"}},{"author":"Andra Cozma","date":"2015-10-28T18:12:50.000Z","slug":"anarhia-gandurilor","status":"publish","title":"Anarhia gândurilor","excerpt":"Gânduri și iar gânduri, neîntrerupte și întrerupte de frânturi din alte gânduri. Cuvinte, imagini, scenarii ce nu vor fi… Și  ","article":"Gânduri și iar gânduri, neîntrerupte și întrerupte de frânturi din alte gânduri.\n\nCuvinte, imagini, scenarii ce nu vor fi…\n\nȘi ochii mei visători. De parcă aș trăi în altă lume, într-o lume creată de mine. Dar e o dezordine și un haos în ea, o anarhie a gândurilor.\n\nAmintiri, vise, închipuiri, toate poartă o lume iar eu devin un spectator.\n\nȘi vreau să creez această lume prin cuvinte dar parcă nu am ce reda, parcă încă nu e completă și ceva lipsește.\n\nLipsesc atât de multe. Căci imaginile apar apoi sunt înlocuite de altele.\n\nO suită de idei.\n\nUn alai de gânduri.\n\nNu știu cu ce aș putea începe, nu știu cu ce aș termina.\n\nGândurile mă invadează.\n\nNu se opresc. Doar scurt metraje și uneori fără un mesaj clar, concis.\n\nParcă aș fi într-o sală de cinema și aș privi mai multe filme în același timp. Prea multe chipuri, prea multe propoziții, prea multe….\n\nGânduri dezordonate, gânduri călătoare, vin și pleacă, și mereu uită câte ceva, mereu schimbă câte ceva.\n\nO altă imagine, dar același chip.\n\nȘi mă pierd în lumea aceasta a haosului și nu știu cum să o curăț dar dacă o voi curăța, va mai rămâne ceva?\n\nPrizonieră a gândurilor răzlețe sunt, mă pierd în acea lume.\n\nPrin cuvinte mă voi elibera dar mă tem să nu o pierd.\n\nDezordine, gânduri, frânturi.\n\nCe simt, ce cred, ce visez.\n\nToate se luptă în mine și pare că eu pierd lupta dar nici nu am ales să lupt.\n\nSunt doar un spectator umil care privește o piesă de teatru sau poate un film, sau poate un recital de poezie sau poate un clip muzical.\n\nDar lupta continuă, și eu nu pot folosi armele și doar privesc.\n\nDar armele îmi vor fi cuvintele, arma îmi va fi Voința.\n\nVoi crea, poate, o lume, din gânduri dezordonate, dar o lume armonioasă și nu a contradicțiilor.\n\nAșa mă voi salva din anarhia propriilor gândurilor!\n    ","previous":{"slug":"neconditionat","title":"Necondiționat"},"next":{"slug":"uitam","title":"Uităm"}},{"author":"Andra Cozma","date":"2015-10-26T18:12:50.000Z","slug":"neconditionat","status":"publish","title":"Necondiționat","excerpt":"Mai toată lumea vorbește de D-zeu, iubire, trimite mesaje motivaționale cu sau mai puțină relevanță. Și nu gratis. Nu cu  ","article":"Mai toată lumea vorbește de D-zeu, iubire, trimite mesaje motivaționale cu sau mai puțină relevanță. Și nu gratis. Nu cu intenția de a le fi auzit mesajul ci de a fi observată imaginea lor.\n\nOameni buni voi credeți în ce spuneți? Unii spun lucruri frumoase și adevărate dar restul? E acel rest căruia crezi că nu-i mai ajungi nici la călcâie. La el mă refer.\n\nCum să încerci să fii un fluture blajin când te bâzâie numai viespi? Căci problemele, până treci de ele, ești deja înțepat. După ce le depășești, poți sta să le transformi pe fiecare în fluturi, păsărele, ce vrei tu. Stai la o cafeluță pe veranda casei și meditezi sau plângi în ghetoul acestei lumi. Nu că ar fi vina cuiva. Suntem separați de ai noștri și adunați cu alții, în funcție de… nimic. Nimănui nu-i pasă de nimeni.\n\nTu crezi ce spui, omule? 7 principii pentru… 10 căi pentru a… pentru ce? Sunt oameni care și-au îngropat copiii, sunt persoane care nu mai au casă, sunt suflete care nu-și mai găsesc pacea și trag să trăiască de la o zi la alta. Cât de ipocrit să fii? Cum poți să mai și vinzi chestiile astea?\n\nTu, cel din fața unui calculator te-ai găsit să vorbești despre D-zeu, pace, floricele, mesaje sau citate proprii pe care le-ar gândi și un copil de 6-7 ani? Te promovezi ca să vinzi. Totul de imagine. În rest, nu-ți pasă.\n\nCăci unii dintre voi în realitate, vreți doar să cunoașteți lauri, să fiți mângâiați cu complimente si să aveți un trai sigur. Nu vă pasă de nimeni atunci când scrieți ce scrieți. Vă pasă doar de voi!\n\nNu mai am nimic de pierdut. La fel ca tine, am pierdut destule și m-am regăsit aici, unde citești acum. Este locul unde scriu până mă satur și pe care-l voi abandona când va fi momentul. Nu știu ce va fi.\n\nVă folosiți de problemele voastre pe care le-ați avut și le transformați în titluri de glorie! Vă autointitulați eroi ai propriei vieți și vă înscăunați singuri în poziția unui maestru/guru/coacher ce crede că are un cuvânt bun pentru fiecare? Apoi mai și vindeți asta? Poate era de apreciat dacă aveați un cuvânt bun pentru alții dar NECONDIȚIONAT! Știu, nu se poate. Timpul costă bani și dacă vrei o vorbă, o faptă bună să primești, atunci scoate banii, nu?\n\nNu mai aveți loc pe nișa de motivațional, vă întreceți între voi, sunteți mândri și avizi după bani. Restul nu vă mai ajunge la nas. O să vă pierdeți și nasul până la urmă! Obrajii v-au picat demult. Rețineți că, din mesajele voastre bune nu o să mai scoateți bani multă vreme căci și omul de rând se deșteaptă.\n\nVa ști că n-are nevoie de nimeni pentru a fi puternic. Își va reaminti grație instinctelor și a evoluției de-a lungul umanității, faptul că trebuie să se adapteze. Voi vindeți niște principii care se găsesc și în noi? Adică celui care a uitat ce se regăsește și-n el, trebuie să plătească pentru a-i reaminti asta voi, nu? De… și uitarea se plătește. Îi puneți pe alții să plătească pentru inepțiile voastre de miez de noapte pe care voi le aveați oricum… gratis?\n\nApreciez munca voastră și știu că totul vă costă uneori, că vă e greu. Trebuie să aveți din ce trăi. Nu am nimic cu voi. Poate dacă v-ar fi bine în totalitate, n-ați mai vinde și puținul de bine rămas. Poate l-ați dărui. Totuși, când aveți și traiul asigurat, unii tot vindeți binele. Asta-i grav.\n\nGândiți-vă doar că alții au fost mai puternici decât voi. Au adus vindecare atât lor cât și altora. S-au ridicat singuri din propriul moloz al vieții. În măsura în care au putut și totuși, necondiționat au ajutat. Mai presus de asta, nu și-au făcut reclamă, n-au investit agresiv în promovare a imaginii. Sunt oameni simpli, oameni care-i vezi zi de zi, trecând în viața ta și care sunt acolo exact în momentele și cu vorbele potrivite. Sunt oameni care se zbat să fie auziți, care vor să unească alte suflete pentru a face ceva bun. Noi cui rămânem? Pentru cine rămânem?\n\nV-am rugat insistent, scrieți la mine pe site, făceți-vă site-urile voastre dacă nu vreți să postați nimic la mine. Nu am bani să vă plătesc orgoliile de scriitori. Nu câștig nimic de pe spatele vostru. Valoarea se apreciază, se afirmă singură și nu așteaptă să fie plătită. Ci dăruită. Banii sunt doar unul din efectele generate de valoare. Faceți ceva totuși! Hai să ne unim și să demarăm un proiect. Sunt atâția oameni care au nevoie de noi.\n\nSuntem generația ratată a sistemul post decembrist, de propria țară și continuăm să ne comportăm ca atare datorită mândriei inutile pe care am fost învățați s-o afișăm.\n\nÎmi pare rău pentru tot iar cei care veți intra pe acest site și veți înțelege mesajul meu anapoda, asta e. Om sunt și am imperfecțiunile mele. Și încă multe. Exist cu ele și asta e. Necondiționat.\n\nViața-i scurtă și atât timp cât trăiești trebuie să lași ceva în urma ta. Mulți au lăsat doar urmele. Au plecat așa cum au venit. Dar tu?\n    ","previous":{"slug":"doru-039-sapa","title":"Doru sapă!"},"next":{"slug":"anarhia-gandurilor","title":"Anarhia gândurilor"}},{"author":"Andra Cozma","date":"2015-10-22T18:12:50.000Z","slug":"doru-039-sapa","status":"publish","title":"Doru sapă!","excerpt":"El este Doru’. Gropar de meserie, dedicat propriilor nevoi și o suflare pe care nu ai dori-o aproape. Este neîngrijit,  ","article":"El este Doru’. Gropar de meserie, dedicat propriilor nevoi și o suflare pe care nu ai dori-o aproape.\n\nEste neîngrijit, vorbește repede și mult, are ticuri nervoase și izbucnește din te miri ce.\n\nLipsa celor dragi nouă, a vremurilor demult apuse, a tot ce gândurile răsucesc în cel mai sadic fel, Doru’ le sapă. Le sapă pe toate. Încet, sigur, fără excepție.\n\nȘtergar, costum de haine, flori și lopată pentru îngropăciunea defunctului, avem? Avem și una și cealaltă și tot ce se cuvine.\n\nTotul se face creștinește pentru el. Rămâne Doru’ ce ațâță drăcește întreaga atmosferă, după ce și-a terminat treaba cu săpatul și a împărțirii colivei.\n\nA văzut multe la viața lui și nu-l mai interesează nimic. Nu-i pasă cui îi sapă. O face pur și simplu.\n\nEl îi sapă pe toți iar pe el, nimeni. Parcă ar fi etern în această lume. Amintirea, iubirea pentru cei dragi, nu-s și ele eterne? Ba da! Nu-i nimic. Doru’ le sapă și pe ele. Le îngroapă, le dezgroapă la infinit, chiar dacă-s mai vii ca oricând.\n\nEste profesia lui iar când n-are de lucru, își face. Dorule, gropar bătrân, de o veșnicie tot sapi! Sapi și pentru rudele tale, le ștanțezi numele în marmură, le pui și flori iar ele tot nu mai vin. Probabil că vor alege să se sape între ele, nu ai de unde ști.\n\nPe tine cine te îngroapă, Dorule? Tu tot trăiești, căci nimeni nu e un gropar mai bun decât tine. Tu îi iei pe toți dar nimeni te duce și pe tine unde ți-e locul. Te va lăsa cineva să mori vreodată?\n    ","previous":{"slug":"mai-bun-decat-tine-comparatie","title":"Mai bun decât tine. Comparație."},"next":{"slug":"neconditionat","title":"Necondiționat"}},{"author":"Andra Cozma","date":"2015-10-08T18:12:50.000Z","slug":"mai-bun-decat-tine-comparatie","status":"publish","title":"Mai bun decât tine. Comparație.","excerpt":"Indiferent de domeniul în care au vrut să progreseze – arte, muzică, scrieri, meșteșugărit sau măturat scări, oamenii s-au comparat  ","article":"Indiferent de domeniul în care au vrut să progreseze – arte, muzică, scrieri, meșteșugărit sau măturat scări, oamenii s-au comparat unii cu alții. Așa cred că-și pot ști nivelul la care sunt în domeniul lor.\n\n„Sunt mai bun ca X, am fost mai slab ca Y dar l-am depășit pe Z”. Firesc nouă, oamenilor.\n\nNu spune nimeni să nu iei aminte la căile ce îi pot propulsa pe alții spre ceea ce-ți dorești și tu. Trebuie să înveți de la cei care au avut reușite. Dar oricât ai încerca, nu vei fi ca ei și nici ei ca tine. Reușita vine pe o anumită cale pentru fiecare dintre noi. Calea cea mai potrivită nouă (testat).\n\nFii doar cu băgare de seamă cât de mult ești dispus să te compari. Cât poți suferi dacă n-ai depășit nivelul altcuiva? Cât de mult te poate ambiționa comparația cu el, astfel încât să-l depășești? La ce-ți servește asta?\n\nDacă ești mai bun decât altul, nu înseamnă că ești și mai bun decât tine însuți! De ce? Pentru că la eșecurile pe care le vei întâlni, vei reacționa exagerat de rău. Pentru că nu vei ști nici cum să primești succesul și ce să faci cu el. Aici, nimeni nu te poate ajuta. Pentru că pe nimeni nu interesează asta.\n\nÎn cazul în care te simți în situația în care te compari cu altul și observi că te doare, gândește-te(un pic)!\n\nCea mai reală, sinceră comparație este: între cum ai fost tu și cum ești. Între cum ai evoluat din trecut și până acum.\n\nOamenii te compară pentru că așa au fost învățați. Asta-i lumea în care trăim. Dar nu reprezintă întreaga noastră viață.\n\nOamenii te compară ca pe tricourile din magazin sau mai bine zis, ca pe orice produs de pe raft, din păcate.\n\nTotuși, cel mai exigent criteriu de comparație, constă în fiecare versiune a ta pe care o manifești în diferite etape ale vieții tale. Atât! Restul, nu mai contează.\n    ","previous":{"slug":"eroare","title":"Eroare"},"next":{"slug":"doru-039-sapa","title":"Doru sapă!"}},{"author":"Andra Cozma","date":"2015-10-04T18:12:50.000Z","slug":"eroare","status":"publish","title":"Eroare","excerpt":"(Autor: Cătălina Cornea) Sunt o eroare a sistemului? Suntem sclavii propriei minți, dar lăsăm societate să ne lege lanțurile și  ","article":"(Autor: Cătălina Cornea)\n\nSunt o eroare a sistemului? Suntem sclavii propriei minți, dar lăsăm societate să ne lege lanțurile și să ne închidă într-o cușcă. Cât de mult ne modelează lumea din jurul nostru? Oare nu ne preface în niște roboți programați să funcționeze corect? Dar sunt și acei oameni care sparg propriul sistem și ies din el.\n\nDevin o eroare. Ei își pun întrebări zi de zi, ei luptă cu sistemul, contra normelor sale și contra tabuurilor. Și sunt priviți ca niște ciudați. Sunt și eu o eroare? O ciudată ce refuză să devină un robot? Îmi doresc să fiu liberă și să fac lucrurile într-un mod mai creativ.\n\nNu vreau să învăț mecanic, nu vreau să îndeplinesc ordinele care mi se par stupide. Și cel mai grav, doar pentru unii, e că nu îmi pasă de părerea celor din jur. Nu vreau să devin produsul bârfelor și al ideilor preconcepute. Cred în originalitate, originalitatea umană, de a fi unic, de a te simți unic, dar societatea nu ne face decât să ne simțim niște ciudați. Și poate tu nu mai dorești să trăiești într-o astfel de lume.\n\nÎncepi să lupți cu propria minte ca să accepte regulile bine stabilite, nu vrei să devii o eroare, dar în timp înțelegi că e felul tău de a fi și devii un luptător contra lumii. Tu lupți, așa ciudat și singur, zi de zi. Nu mai vrei să vezi oamenii cu idei învechite, nu mai vrei să fii judecat doar din cauza că ești diferit.\n\nNu vreau decât să îmi creez propria viață, după propriile reguli și să mă simt bine fiind unică. Nu vreau să fiu ca toți. Nu sunt o mioară ce urmează turma. Sunt o personalitate. Nu vreau să fiu doar un număr! La 25 de ani pot spune că îmi place să fiu o eroare și m-am acceptat.\n\nA fost un drum lung, plin de lacrimi și dezamăgiri, dar m-am cunoscut pe mine. Dacă sunteți altfel decât restul, mândriți-vă. Deveniți o „eroare” creativă, iar rolul vostru nu e decât să îmbunătățiți sistemul.\n    ","previous":{"slug":"a-trecut","title":"A trecut"},"next":{"slug":"mai-bun-decat-tine-comparatie","title":"Mai bun decât tine. Comparație."}},{"author":"Andra Cozma","date":"2015-09-28T18:12:50.000Z","slug":"a-trecut","status":"publish","title":"A trecut","excerpt":"Trecutu-ți stingher, pierdut, disperat. Oriunde ar privi, n-are unde să se ducă. Este mereu zgândărit de către o minte ce  ","article":"Trecutu-ți stingher, pierdut, disperat. Oriunde ar privi, n-are unde să se ducă. Este mereu zgândărit de către o minte ce nu-l lasă să moară și care nici nu-l eliberează. Păcat de el. Păcat și de minte.\n\nTrecutul este un fost prezent, un viitor ce a ajuns la bătrânețe și care nu poate sucomba.\n\nDin pricina ta, el este mai viu decât tine, e foarte receptiv când îl evoci, profund când îl trăiești și lacom când îl hrănești. Cu toate astea, ar vrea să fugă de tine. Este ca o legătură bolnăvicioasă între voi.\n\nNu-ți chinui trecutul, te rog. Dă-i avânt spre amurgul vremurilor de care aparține și vezi-ti de timpurile tale mai departe. Ce a fost nu mai este și tot ce te-a rănit, acum nu te mai poate atinge. Niciodată! Gata, a trecut!\n    ","previous":{"slug":"situational","title":"Situațional"},"next":{"slug":"eroare","title":"Eroare"}},{"author":"Andra Cozma","date":"2015-09-10T18:12:50.000Z","slug":"situational","status":"publish","title":"Situațional","excerpt":"Ne dorim să avem pe cineva, îl avem. Vrem să ne dea atenție. O face și pe asta. Până la  ","article":"Ne dorim să avem pe cineva, îl avem. Vrem să ne dea atenție. O face și pe asta. Până la un punct. Deși poate acea persoană te-a dorit mai mult decât ai dorit-o tu la început, lucrurile se schimbă ulterior. În viață totul prinde o altă formă la un moment dat.\n\nOboseala, rutina își fac ușor-ușor simțite prezența. Toate fac parte din sacrificiul tău pe care trebuie să-l faci pentru ca totul să fie bine. Chiar dacă uneori resimți acea singurătate în doi, mergi mai departe. Este o singurătate situațională să-i zicem așa. Fiecare are treburi de făcut în timpul zilei și apoi pică lat de oboseală fără să resimtă lipsa celuilalt. Nu e vina nimănui. Așa a decurs ziua/luna/anul/viața.\n\nTotul capătă amploare când interesul unuia față de celălalt scade vizibil și e dureros. Probabil că s-a diminuat și la tine sau la cunoscuți de-ai tăi, din moment ce ai avut curiozitatea să citești ce scriu eu acum. E atât de generală această temă pentru că paradoxal, detaliile le simt în sinealor, foarte mulți oameni.\n\nTotul face parte din viață. Visăm, iubim, suferim, urâm. Suntem oameni. Deocamdată. Sacrificiu, iubire, respect – o relație adevărată. Acum fiecare își cunoaște puterile, așteptările și capacitatea de a oferi la rândul său ceea ce pretinde de la celălalt. Numai bine vă doresc!\n    ","previous":{"slug":"o-relatie-adevarata","title":"O relație adevărată"},"next":{"slug":"a-trecut","title":"A trecut"}},{"author":"Andra Cozma","date":"2015-09-04T18:12:50.000Z","slug":"o-relatie-adevarata","status":"publish","title":"O relație adevărată","excerpt":"O relație adevărată: Ai părăsit lumea în care erai obișnuit pentru una în care ești nevoit să te adaptezi. Sunt  ","article":"O relație adevărată:\n\nAi părăsit lumea în care erai obișnuit pentru una în care ești nevoit să te adaptezi.\n\nSunt străini sau rude care profită cât pot de tine și se bucură la minim când alegi o schimbare-n viața ta. Toate ușile ți s-au trântit în urmă atunci când ai plecat. Poate a fost mai bine așa.\n\nSunt necazuri de viață care nu întreabă când vin și nu anunță când pleacă. Trebuie să le faci față. Nu ai de ales.\n\nFrigiderul oftează, vântul rece face slalomuri prin el, printre ale sale compartimentele. Mare scofală. Poate dacă ar fi fost cald, s-ar strica mâncarea-n el. Tot răul spre bine, nu?\n\nHainele îți sunt ba vechi, ba devin mari dar trebuie să fii prezentabil în același timp cu ceea ce ai.\n\nNu stă nimeni să-ți plângă de milă. Nu stă nimeni după tine să te încurajeze sau să facă pe bufonul pentru ca tu să zâmbești.\n\nNoaptea vine repede, dimineața te prinde îngândurat. O vază înflorată, o farfurie albă, un ceva de sticlă, ți-ar mai alina tensiunile. Păcat. Nu-s ale tale. Las´ că oi găsi tu ceva până la urmă dedicat pentru ce ai nevoie.\n\nMulți dintre prieteni ți-au devenit cunoștințe, multe dintre cunoștințe stau degeaba-n listele tale de prieteni de pe rețelele de socializare. Așa că, fă curat în listă! Nu mai sunt vremurile trecute când aveați ce să vă spuneți. Cu toții ne schimbăm și ne modificăm orizontul la un moment dat.\n\nSunt lucruri care te omoară încet dar te și ajută să trăiești mai bine iar culmea, înveți despre faptul că:\n\n– nu trebuie să ai încredere în oameni și e necesar să-i treci prin toate filtrele mentale posibile înainte de a le dărui părți din sufletul tău.\n\n– e nevoie să selectezi în funcție de fapte, vorbe, pe oricine care spune că ți-e prieten, că-i e dor de tine etc.\n\n– este necesar să rămâi cu picioarele pe pământ când simți că mintea urcă spre nori, să-ți dai două palme și să mergi mai departe.\n\nE frumos să visezi dar corpul tău cere mai abitir resurse pentru a trăi, nu pentru a visa. După ce-i dai cele necesare, poți visa la tot ce vrei.\n\n– nu există siguranța zilei de mâine, toate se pot schimba și disparea destul de repede – inclusiv tu!\n\n– nu e nevoie să gândești pozitiv pentru a trece de probleme ci de a cântări toate posibilitățile și de a pune osul la treabă pentru a-ți fi bine.\n\nTrăim în lumea reală, nu a cărților și a sfinților bisericii sau ai workshop-urilor gratuite pentru a fi plătite ulterior și toate cele.\n\nTrăim în lumea în care nimănui nu-i pasă mai mult de tine decât persoanelor ce te iubesc și ți-au fost alături la greu sau în momentele-cheie ale vieții tale.\n\nO relație adevărată este atunci când:\n\n– iubirea eclipsează greutățile, lipsurile și alină sufletul.\n\n– totul se împarte la doi sau măcar se sacrifică unul din ei pentru ca celuilalt să-i fie bine, totul într-o cauză comună.\n\n– singura distracție este aceea care te aduce mai aproape de perechea ta – prin îmbrățisări și joculețe prostești de copilași, jucării de plus, desene animate și o iubire sinceră. Copilul din noi nu trebuie să moară!  \n– întunericul vieții în loc să-i separe pe cei doi, îi unește mai mult și le deschide orizonturile.  \n– fiecare zi alături de cel iubit, este o zi câștigată.\n\nO relație adevărată este atunci când știi să împarți, să sacrifici mici plăceri pentru binele amândurora și să dai tot ce ai mai bun din tine. Restul, sunt povești. Ne-am săturat de povești cred, nu?\n    ","previous":{"slug":"procrastinare-maine","title":"Procrastinare. Mâine!"},"next":{"slug":"situational","title":"Situațional"}},{"author":"Andra Cozma","date":"2015-09-03T18:12:50.000Z","slug":"procrastinare-maine","status":"publish","title":"Procrastinare. Mâine!","excerpt":"Când ești într-o lume în care nici nu știi ce-ți dorești, poate ai anumite întrebări. „Să continui să mă zbat  ","article":"Când ești într-o lume în care nici nu știi ce-ți dorești, poate ai anumite întrebări. „Să continui să mă zbat și să văd ce se întâmplă sau să las totul în plata Domnului și fie ce o fi?”\n\nE mai ușor să lași în plata Domnului. Mult mai ușor. Nu ai sens, responsabilități, planuri, elan de a face ceva. N-ai nimic.\n\nSe întrezărește un subiect interesant.\n\nÎncepem să vorbim despre procrastinare (vedeți în dex definiția, acum trec direct la subiect)\n\n„Azi n-am făcut nimic dar fac de mâine” (de mâine și de mâine).\n\n„O altă zi în care n-am reușit să fac nimic din ce mi-am propus. N-am avut pornire și iar o zi pierdută. Ce rău îmi pare.”\n\n„Azi totuși trebuie să reușesc să duc la îndeplinire ce am de făcut. Mă simt un om așa comod dar aș face ceva. Măcar să observe și faptul alții că nu doar stau de pomană. Contează și aparențele!”\n\n„Îmi place ce aș face, mai ales că-i legat de o ascensiune în viața mea dar parcă… iar n-a mers ceva. Mâine om vedea despre ce-i vorba!”\n\n„N-am chef și mi-e lene, n-aș face nimic dar îmi place să am totul și mi-e așa de bine.”\n\nTe apuci de ceva și nu continui cu ceea ce ai de făcut. Te trezești că-ți fixezi atenția pe tot felul de chestiuni inutile. Acum parcă ți-e somn.\n\nParcă vrei să citești o carte sau să faci ceva mai puțin solicitant. Citești acum o carte. Ai înțeles în mare conținutul ei dar scrii și vorbești la fel de greșit pentru că între timp ai mai dormit, ai mai mâncat ceva și au mai trecut și câteva zile sau săptămâni.\n\nAtenția nu ți-a fost pe deplin focalizată la lecturarea cărții. În general, dai atenție la ceva anume cât nu apare altceva cu care să-ți ocupi inutil vremea.\n\nCea mai parazitară formă de existență este cea în care procrastinarea se face simțită.\n\nI-am evitat până la urmă pe toți cei de care eu începusem să trag să facă ceva care era și-n interesul lor.\n\nAm inceput să retrag toată puterea pe care o investeam inițial în ei (răbdare, timp), viața trecea și pentru mine.\n\nAm început să caut în mine aspectele care mă deranjau la ei. Erau acolo, eram conștientă de asta, dar acestea nu se manifestau. Nu le lăsam.\n\nAi nevoie de o anume rigoare pentru a nu lăsa amânarea, lenea să se manifeste și să-ți saboteze toată viața.\n\nNu există leac pentru procrastinare ci doar „Vreau sau nu vreau să fac o schimbare în viața mea?” Restul sunt detalii.\n\nCărțile, filmele, prelegerile motivaționale, un marketing pe spatele bietului consumator care se zbate zi de zi cu propriile greutăți.\n\nSuntem într-o lume plină de procrastinatori, care dacă ay prilejul „s-o tărăgăneze” atunci o vor face. Dacă au prilejul să aleagă drumul cel mai scurt lipsit de efort, o vor face.\n\nBine lucrat vouă psiho-coach-trainer sau cum v-oți numi! V-ați luat banul și gata! Toți devenim peste noapte traineri care știm cum se jongleză eficient cu timpul, știm să combatem amânarea pentru obținerea de rezultate în viața de zi cu zi și știm să ne vindem bine.\n\nCe-i drept, prost e cel care îi plătește pe traineri pentru că-i este lene să se lupte cu propriile probleme și tergiversează totul la nesfârșit.\n\nSă spun despre faptul că-n noi se află rezolvarea problemelor și creierașul nostru aranjează totul în mod armonios pentru a face față anumitor situații? Plătești pentru ceva care există în mod natural în tine?\n\nPlătești pentru a obține informații despre puterea de a-ți schimba viata? Ai dat banii degeaba.\n\nSoluția exista dinainte să dai banii pe ceva cu care poți sau nu rezona. Ți-a fost lene s-o cauți sau nu știai că ea există. Sper să fi fost a doua variantă.\n    ","previous":{"slug":"schimbari","title":"Schimbări"},"next":{"slug":"o-relatie-adevarata","title":"O relație adevărată"}},{"author":"Andra Cozma","date":"2015-08-29T18:12:50.000Z","slug":"schimbari","status":"publish","title":"Schimbări","excerpt":"Când nu ai ce-ți dorești și felul tău de a fi se schimbă. Când ai, la fel. La unii în  ","article":"Când nu ai ce-ți dorești și felul tău de a fi se schimbă. Când ai, la fel. La unii în bine la alții în rău. Multora când le e bine, sunt răi cu cei care au fost buni cu ei și când sunt la ananghie, devin mielușei.\n\nLumea din interiorul nostru se schimbă începând de la prima respirație, de la prima noastră figură iubitoare pe care o percepem cu ochii noștri mici, de bebei ce am fost. Acum nu știm ce am devenit suntem.\n\nTotul devine altfel pe măsură ce anii trec peste noi.\n\nSchimbăm totul în viața noastră, deși poate nu ne dăm seama de asta. Pierdem tot pentru a schimba ceva în bine și poate ajungem să obținem ce ne-am dorit dar care să ne ducă la pierzanie.\n\nIncertitudinea din minte nu ți-e prea tăcută. Viitorul îți răspunde când vrea și te comută când și unde te aștepți mai puțin. Nu poți avea nici măcar un semn despre cum vor decurge lucrurile în viața ta. Asta te omoară, nu? Fii sigur că o va face în timp. Fără excepție. Până atunci, decât să mori bolnav, mai bine să mori sănătos, nu? Înțelegeți ce vreau să spun.\n\nAcum e o schimbare, urmează altele. Facem pact cu incertitudinea și mergem mai departe.\n\nNumai bine vă doresc!\n\nAndra N.\n    ","previous":{"slug":"iubirea-printre-greutati","title":"Iubirea printre greutăți"},"next":{"slug":"procrastinare-maine","title":"Procrastinare. Mâine!"}},{"author":"Andra Cozma","date":"2015-08-07T18:12:50.000Z","slug":"iubirea-printre-greutati","status":"publish","title":"Iubirea printre greutăți","excerpt":"Ar fi bine să fie o iubire printre greutăți dar cu pietre, fiare și alte cele. Tot ar fi fost  ","article":"Ar fi bine să fie o iubire printre greutăți dar cu pietre, fiare și alte cele. Tot ar fi fost mai ușor de cărat.\n\nIubirea printre greutăți despre care scriu are de-a face cu noi. Fiecare dintre cei ce a simțit și a trăit lipsurile, boala, ignoranța celor din jur sau nepăsarea din partea cui te aștepți mai puțin.\n\nCeea ce scriu, probabil va suna ca o lamentare. Poate asta și este.\n\nFie că vorbim despre ai noștri, ai altora sau despre nimeni, un singur lucru ne leagă pe toți – iubirea de noi și de cei dragi nouă.\n\nOricât de greu îți este și nu mai speri la iubirea altora(pe unii nu i-au mai iubit părinții, pe majoritatea nici țara), ține minte!\n\nVei trăi bine atât timp cât vei continua să dăruiești și să nu mai strângi totul în gușă și să nu mai fii cu falsa impresie a siguranței!\n\nVei trăi atât timp cât știi că mai ai o speranță să faci ceva pentru viitorul tău!\n\nVei trăi atât timp cât crezi că nu vei ceda!\n\nLuptă-te pentru tot ce ți-a mai rămas!\n\nIubește-te pe tine și pe puținii oameni care-ți sunt alături și care te-au ajutat la greu!\n\nÎn lumea asta nu are rost să strângi nimic, deși ești tentat s-o faci. Așa au făcut și bătrânii noștri.\n\nCu ce s-au ales? Se pot bucura de ce au strâns? Dacă da, pentru câtă vreme?\n\nPentru unii, viața nu i-a lăsat să acumuleze nimic. Poate doar amintiri.\n\nCând au crezut că-și pot face „cuib” și pot acumula toate cele necesare vieții, au fost nevoiți să-l părăsească. Nu că ar fi pentru prima oară.\n\nAsta se întâmplă cu păsările călătoare. Stau o vreme într-un loc, apoi pleacă spre alte zări. Natura le vrea vii!\n\nE o călătorie spre locul unde n-ai un regim.\n\nNu regim din trecut sau regim din prezent. Nu ce a rămas istorie dar a reînviat într-o nouă formulă învechită. Așa ceva nu știam că mai poate exista.\n\nÎn trecut aveai voie, dar nu aveai de unde să iei după cum e istoria. Acum ai, dar nu ai cum să mai iei. Așa-i regimul și trebuie să respecți ce ți s-a dat. Cu acordul tău. Doar că n-ai știut cum să alegi.\n\nUlcerul roade și nu e vreme de zăbovit cu deciziile. Speri la mai bine, decizi și basta! Așa merg lucrurile.\n\nPoate peste ani și zări, iubirea printre greutăți, o să adune oamenii pentru a lupta.\n\nSă lupte pentru apa dată de ploaie, carnea animalelor, recolta pământului, aerul pe care-l respiră și să obțină doar cu aprobare, o viață în plus pentru a fi o familie .\n\nNumai bine vă doresc!\n\nAndra N.\n    ","previous":{"slug":"mandria-sau-puterea-de-a-nu-fi-vulnerabil","title":"Mândria sau puterea de a nu fi vulnerabil"},"next":{"slug":"schimbari","title":"Schimbări"}},{"author":"Andra Cozma","date":"2015-07-30T18:12:50.000Z","slug":"mandria-sau-puterea-de-a-nu-fi-vulnerabil","status":"publish","title":"Mândria sau puterea de a nu fi vulnerabil","excerpt":"Mândria de care dai dovadă te ajută cumva. Dacă ești la pâmânt și nu vrei ca oamenii să știe prea  ","article":"Mândria de care dai dovadă te ajută cumva.\n\nDacă ești la pâmânt și nu vrei ca oamenii să știe prea în detaliu ceva de tine, nu te plânge, ai mândrie!\n\nMai bine taci, îi eviți, nu-i cauți. Dacă totuși n-ai de ales și îi întâlnești, să nu „te întinzi” cu ei la palavre mai profunde sau să le alegi astfel încât să nu fie prea acute. E bine să le poți pasa rapid spre sfera generalului și să scapi de „interogatoriu”.\n\nSpui ceva de genul „E, așa-i viața” „se întâmplă și la case mai mari” etc. Totul cu zâmbetul pe buze, cu o glume la care poate râzi doar tu și apoi treci mai departe! În rest, ești diplomat, distant și asta-i suficient.\n\nVorbind de mândrie, aceasta într-un fel sau altul te ține departe de mila și întrebările altora iar asta-ți convine.\n\nCa o paranteză, este bine să fii și tu ca toți ceilalți dar într-o oarecare măsură. Suntem ființe sociabile dar atât. Noi în principiu, nu legăm prea multe cu cei din jur dar noi zicem că da.\n\nĂsta-i specific omului – să creadă faptul că face conexiuni profunde cu ceilalți. Prin asta, ancestralul îi spune să evite prădătorii și să-și asigure urmași. Nu neapărat chestii cine știe ce de apropiate, unde să-ți poți deschide sufletul. În nici un caz un mediu în care să-ți verși off-ul și fără a fi vulnerabil.\n\nÎn fine, pansează-ți rănile singur! Dacă lași prea multe lucruri vizibile din ființa ta, omul tinde să creadă faptul că te posedă și că-ți poate deveni sfetnic în viață. Chiar dacă tu nu-i ceri asta.\n\nEl va începe să-ți ceară socoteală pe viața ta, pe deciziile luate și să te trăiască el pe tine.\n\nCând plângi, nu poți dormi și mânca din cauza unei dureri de suflet, fizice, sau ambele, plângi singur. Fără sfaturi de la alții, fără nimeni în jur. Nu te mai umili ca-ntrecut să spui ce și cum. Nu interesează pe nimeni, fiecare are viața și problemele sale.\n\nRămâi mândru până la capăt!\n    ","previous":{"slug":"rautate","title":"Răutate"},"next":{"slug":"iubirea-printre-greutati","title":"Iubirea printre greutăți"}},{"author":"Andra Cozma","date":"2015-07-17T18:12:50.000Z","slug":"rautate","status":"publish","title":"Răutate","excerpt":"Pe toți ne doare răutatea multora, iar rănile noastre sângerează la fiecare vorbă nedreaptă, amenințare, deși ne menținem duri în  ","article":"Pe toți ne doare răutatea multora, iar rănile noastre sângerează la fiecare vorbă nedreaptă, amenințare, deși ne menținem duri în aparență.\n\nSuntem mereu îngrijorați ca a doua zi, să nu mai vină cu alte acuze careva.\n\nSuntem mereu axați pe motivul care a trezit răutate în inima celuilalt și care l-a făcut să ne lovească sub orice formă.\n\nSe folosește de brațul legii pentru a-i da dreptate, se folosește de tot ce are la îndemână să te acuze de o problemă ce nu te privește numai pe tine.\n\nAcești oameni se folosesc de orice mărunțiș pe care i-ar deranja la tine și a-ți declara conflict. Îi auzi vorbind urât de tine. Simți cum „te zgârie” pe spate atunci când iei cale întoarsă.\n\nEști privit precum un paria printre toți. Ei între ei mai au o anume toleranță. Pentru tine, nu. Te amenință cu diverse instituții ale statului pentru conflicte minore a căror cauză nu ești tu și se adună din ce în ce mai mulți împotriva ta. Știi că vei avea câștig în orice situație pentru că-ți recunoști neajunsurile și ai argumente clare ce te susțin atunci când ești nedreptățit.\n\nDacă vor conflict, li se va oferi șansa de a fi de râsul tuturor – la nivel înalt, de la tribună. Ei să facă primul pas, ei să-și ceară dreptatea. Eu deja o am.\n\nMulte din toate astea se întâmplă doar pentru că nu ești de-al lor. Din răutate, invidie sau pur și simplu ignoranță te vor lovi din ce în ce mai des și mai dur.\n\nDacă am urât și eu pe cineva, îmi pare rău.\n\nDacă am făcut cuiva rău, să mă ierte.\n\nDacă am vrut să mă deschid lumii și nu m-au vrut, probabil îmi pare bine.\n\nÎn afară de cei apropiați și de locurile dragi ție în care lumea te așteaptă cu bucurie, n-ai unde să te duci liniștit. Nu fără să fii respins din nou.\n\nTotuși, nu m-aș mai întoarce acasă pentru că am ales altceva. Am ales să fac ceva fără ajutorul celor dragi. Va trebui să-mi asigur în continuare riscul respingerii. Totul face parte din natura umană – să cauți, să riști, să suferi pentru ce-ți dorești și să pierzi/să câștigi în final.\n\nVreau să văd dacă mai reușesc aici ceva, în țară dar în alt loc pe hartă… înainte de a lua calea depășirii hotarelor, ca mulți alții. Este o țară frumoasă, cu multe resurse dar care ca ne-a „fătat” și ne-a lăsat ai nimănui. Trebuie să fim puternici!\n\nNu vor mai exista oameni care să susțină populația actuală a țării, pentru că au fost nevoiți să plece. Acum celor „de sus” nu le scârțâie mațele de foame. Nu le pasă. Mai târziu însă, le vor scârțâi scaunele pe care le ocupă acum.\n\nSe vor trezi disperați și ne vor cheama înapoi cu promisiune de bani, case, stabilitate economică. Prea târziu. Vom naște prunci pe teritorii străine, ne vom continua viețiile și vom cotiza bani altei țări. Ne vom uita cu milă de ceea ce s-a ales de România pentru că nu o vom uita. Familiile noastre sunt acolo, frumusețea țării este copleșitoare dar nici astea nu țin de foame.\n\nDacă părinții noștri s-au descurcat să aibă o casă, noi cei tineri, vom trăi numai prin chirii.\n\nDacă părinții noștri la cel mult 25-27 de ani ne aveau pe noi, până o să-i avem și noi pe ai noștri, va mai dura.\n\nAr fi mulți de „dacă” de scris dar mi s-a cam luat.\n\n_(29.08.15) Later edit:_ Hola Madrid! 🙂\n\n_Vă iubesc și sunteți în inima mea, Andra N._\n    ","previous":{"slug":"esti-diferit-de-restul-ramai-asa","title":"Ești diferit de restul, rămâi așa!"},"next":{"slug":"mandria-sau-puterea-de-a-nu-fi-vulnerabil","title":"Mândria sau puterea de a nu fi vulnerabil"}},{"author":"Andra Cozma","date":"2015-07-15T18:12:50.000Z","slug":"esti-diferit-de-restul-ramai-asa","status":"publish","title":"Ești diferit de restul, rămâi așa!","excerpt":"Pentru mulți, a fi și a gândi diferit înseamnă de fapt că ești un inconștient. Ei bine, o parte de  ","article":"Pentru mulți, a fi și a gândi diferit înseamnă de fapt că ești un inconștient.\n\nEi bine, o parte de adevăr este.\n\nUn „diferit” autentic nu a fost conștient de faptul că nu era precum restul. Era pur și simplu așa, în firescul lui.\n\nReacțiile celor din jur poate să-l fi făcut să-și pună întrebări despre normalitatea lui. Ulterior și el despre a lor, desigur.\n\nEl:\n\nA învățat să țină cont de tot ce simte;\n\nA învățat să aline când trebuie să dea și de pământ cu cine este nevoie; nu mai pretinde că e „Zen”.\n\nA-ți menține calmul la suprafață, se alimentează butoiul cu pulbere de pe dinăuntru. Nu mai e cazul lui.\n\nA învățat să nu mai fie supărat pe viață și a ales să spargă o farfurie ca mai apoi să zâmbească din nou;\n\nA învățat să bată câmpii atunci când nu exista soluții pentru un ceva, pe care nici pământul nu-l mai astupă;\n\nA învățat să se retragă din tot ce nu-i mai este de folos și îi poate face rău;\n\nA învățat multe și încă învață. El realizează faptul că este diferit și în cele mai multe situații, imperfect dar n-are motiv de îngrijorare. Sunt alții ce dau lecții despre (im)perfecție.\n\nEste conștient de toate acestea și îi pare rău de multe. Poate pentru că n-a reușit să ofere mai mult unei lumi care primește din ce în ce mai puțin.\n\nPeste tot e prea puțină visare, bucurie și ca urmare, prea multe flori stau lângă figuri semețe de marmură, granit, mozaic sau lemn. Toate sunt înțepenite-n timp și spre a le căror direcție ne îndreptăm cu toții mai devreme sau mai târziu.\n    ","previous":{"slug":"a-asculta-cu-usurinta","title":"A asculta cu uşurinţă"},"next":{"slug":"rautate","title":"Răutate"}},{"author":"Andra Cozma","date":"2015-07-03T18:12:50.000Z","slug":"a-asculta-cu-usurinta","status":"publish","title":"A asculta cu uşurinţă","excerpt":"Te-ai aşezat vreodată într-o linişte profundă? Fără atenţia fixată pe ceva anume și nefăcând un efort pentru a te concentra?  ","article":"Te-ai aşezat vreodată într-o linişte profundă? Fără atenţia fixată pe ceva anume și nefăcând un efort pentru a te concentra? Să fii cu mintea cu adevărat liniștită? Dacă ai făcut asta, atunci auzeai totul, nu-i aşa? Atât zgomotele îndepărtate cât şi cele din apropiere. Acest lucru înseamnă că acordai atenţie la tot din jurul tău.\n\nMintea nu este limitată doar la un singur canal de percepție. Strâmt, de altfel.\n\nDacă poți asculta totul în acest mod, cu uşurinţă vei descoperi faptul că înlăuntrul tău, se produce o schimbare extraordinară.\n\nO schimbare ce vine fără ca tu să faci vreun efort de voință în acest sens. Vine totul fără ceri.\n\nÎn ființa ta rațională, această schimbare va fi de o mare frumusețe și profunzime. (Jiddu Krishnamurti)\n    ","previous":{"slug":"pulberi-de-stele-si-butoiase","title":"Pulberi de stele și butoiașe"},"next":{"slug":"esti-diferit-de-restul-ramai-asa","title":"Ești diferit de restul, rămâi așa!"}},{"author":"Andra Cozma","date":"2015-07-03T18:12:50.000Z","slug":"pulberi-de-stele-si-butoiase","status":"publish","title":"Pulberi de stele și butoiașe","excerpt":"Când taci și faci și aduni… oricum, tot acolo ajungi. Ești în fața lor dar cu fața ta spre zid.  ","article":"Când taci și faci și aduni… oricum, tot acolo ajungi.\n\nEști în fața lor dar cu fața ta spre zid.\n\nCând ești în fața plutonului de execuție și aștepți să încasezi lovitura finală provenită de la cea mai bună muniție disponibilă în acel moment: familie, prieteni buni, cunoștințe, vecini, colegi de serviciu, de școală, de tot… până nu mai miști.\n\nDar există și viața de după. Chiar și așa, ciuruit cum te-au lăsat.\n\nUmbra ți se ridică de la pământ. Ea se uită indiferentă la tot ce-i jos, la ce a fost cândva și apoi pleacă. Se grăbește, n-are timp de zăbovit. Trebuie să se pregătească.\n\nPoate se va lansa către zări. Desigur, așa cum va putea. Probabil dintr-un butoiaș pus pe două roți.\n\nÎi e greu. Se uită-n jur, la peisajul frumos și așa rău îi pare că nu poate sta să-l admire. Poate cu altă ocazie.\n\nSe uită la ce are de făcut. Vede că-i lipsește scânteia dar încă e vreme. Stelele strălucesc pe cer dar când ajung pe pământ, ajung arzând, scânteind și transformând totul din jurul lor în pulbere. Totul ține de ce va alege atunci.\n\nOricum, timpul poate ști mai multe decât ce crezi că poți ști tu.\n\nBUM!\n    ","previous":{"slug":"daca-ar-exista-si-a-darui-quot","title":"Dacă ar exista și a dărui"},"next":{"slug":"a-asculta-cu-usurinta","title":"A asculta cu uşurinţă"}},{"author":"Andra Cozma","date":"2015-06-25T18:12:50.000Z","slug":"daca-ar-exista-si-a-darui-quot","status":"publish","title":"Dacă ar exista și a dărui","excerpt":"Dar poate totuși există? Dacă și cu parcă… Dacă oamenii s-ar ajuta mai mult între ei, inclusiv în această nișă  ","article":"Dar poate totuși există?\n\nDacă și cu parcă…\n\nDacă oamenii s-ar ajuta mai mult între ei, inclusiv în această nișă în care activez și eu, lucrurile ar sta altfel.\n\nNu vă sfiiți să împărțiți ceea ce știți și care ar putea fi de ajutor și altora!\n\nCuvinte aveți, dedicare, nu mai zic. Am văzut scrierile voastre frumoase și cum s-ar spune, aveți cu ce.\n\nLipsa banilor, accesările puține nu trebuie să vă afecteze. Piața e plină cu site-uri ca ale noastre dar e goală la capitolul colaborare, al implicării pentru diferite cauze fără intenții voalate pentru publicitate. Să fim totuși diferiți!\n\nDe asemenea, sunteți mulți care aveți deja o vechime în nișă și recunoaștere, activitate din partea vizitatorilor bani dar totuși… nu asta-i totul.\n\nDă valoare muncii tale! Banii sunt doar un efect din miile existente care pot fi. De exemplu, un simplu „mulțumesc” chiar fără vreo bancnotă, poate fi foarte binevenit.\n\nMulți dorim recunoaștere, bani și ne facem că dăruim pentru a da bine în ochii lumii. Colaborăm doar când avem câștig material și-n rest fiecare cu drumul său. Nu-i nimic greșit dar așa manieră de a fi „se găsește pe toate drumurile”.\n\nCine dorește să promoveze ideea SM(vezi secțiunea Despre), este invitat să ne scrie în formularul de contact.\n\nAi blog(dacă nu, poți scrie și pe SM), ai un pic de vreme, atunci care ar fi scuza în a nu dărui ceva bun fără a avea așteptări?\n    ","previous":{"slug":"prieteniile-oamenilor-tipuri-de-prietenii","title":"Prieteniile oamenilor. Tipuri de prietenii."},"next":{"slug":"pulberi-de-stele-si-butoiase","title":"Pulberi de stele și butoiașe"}},{"author":"Andra Cozma","date":"2015-06-17T18:12:50.000Z","slug":"prieteniile-oamenilor-tipuri-de-prietenii","status":"publish","title":"Prieteniile oamenilor. Tipuri de prietenii.","excerpt":"Prieteni buni, prieteni de timp liber, prieteni de job, prieteni de ocazie. Mai pot adauga și un alt tip de  ","article":"Prieteni buni, prieteni de timp liber, prieteni de job, prieteni de ocazie. Mai pot adauga și un alt tip de relație numit: cunoștințe prietenoase, oameni de treabă etc.\n\nPrieteni buni\n\nSunt acei prieteni pe care timpul, spațiul, ideile, trăirile și bârfele nu-i pot separa. Au încercat să-i separe mulți dar ,,roata s-a întors” pentru respectivii. Mai degrabă au adormit așa cum și-au așternut. Au ajuns ca ei înșiși să-și piardă prieteni vechi. Păcat.\n\nSunt acei prieteni pentru care gândurile, vorbele dăinuiesc și călătoresc prin timp cu o viteză uimitoare. Cum? Păi, nu v-ați mai văzut sau n-ați mai vorbit demult cu un vechi prieten și totuși, simțiți că abia ieri ați vorbit ultima oară cu el. Vă comportați și simțiți de parcă nu a trecut decât o zi de când ați luat legătura unul cu celălalt. Acest lucru este posibil numai la vechiile prietenii. Nu mă refer la vechi în sensul de timp neapărat ci la ceva mai complex. Vorbesc de rezonanța sufletească prin devotament, sinceritate și bucurie.\n\nSunt valori vechi și rare. Acestea pot stăpâni orizontul vremurilor de-a lungul țărânei fiecăruia. Sunt lucruri ce pot construi un viitor frumos și care pot lăsa în dar, un trecut pe care tot să-l povestești cu plăcere celor dragi. Sunt prieteni de care mi-e dor, prieteni pe care nu am să-i uit. Indiferent de cât de mult viața ne va schimba pe fiecare. Ei se știu care sunt. Ei știu că nu i-am uitat, ei nu mă vor uita.\n\nPrietenii buni îi vei păstra întodeauna ca pe o colecție de bijuterii rare… pentru că sunt rari.\n\nPrieteni de timp liber\n\nSunt acei prieteni cu care ieși la o cafea, un grătar doar și cu care povestești diverse. Unele cu importanță, altele fără sens. Nu simțiți dor unul pentru celălalt. Când vă revedeți, vă comportați ca atare exgerând(sunt cazuri) cu „Vai, de când nu te-am mai văzut, ce dor mi-era de tine!”(mai ales între femei) În absența sentimentelor reale de dor și datorită superficialității trăirilor interioare, atitudinea asta este de înțeles. Trebuie mascate cât de cât vidurile interioare. Ipocrizia este o practică acceptată social și ne încurajează să pretindem că avem prieteni deși realitatea încă n-a probat acest lucru. Ne încurajează să ne ținem gura pentru a nu fi taxați și excluși din diverse „prietenii”. În fine, am deviat mult de la subiect dar așa-mi place mie să scriu, pe lângă.\n\n​ Referitor la prietenii de timp liber… Vorbiți despre diverse, comandați cafele, băuturi, mâncați împreună, vorbele se scurg și atât. Vorbe despre ce a făcut ăla, vorbe despre mobila din casă, prețuri de la magazin și subiecte de can-can. Poate doar sufletul tău știe că deși ai oameni cu care să ieși în timpul liber, n-ai oameni pe umărul cărora să plângi. Cei de timp liber îți vor da umărul lor pe care să plângi dar probabil pentru a-ți șterge lacrimile și nasul de ei. Problema ta îi depășește. Nu știu pur și simplu cum să te ajute. Ei nu știu cum să fie altfel. Pe acești prieteni (pe unii) îi vei observa că poate și plâng alături de tine. Oricum, nu te încălzește cu nimic asta. Prin acest lucru, tu nu percepi empatia pe care ei cred că o au față de tine, ci doar labilitatea psihică ce „levitează” în jurul lor.\n\nÎn rest, ca prietenii de timp liber, sunt numa’ buni.\n\nPrieteni de job\n\nSunt amabili, săritori și mereu de partea ta prin vorbe, promisiuni. Atât. Dacă ești la ananghie cu jobul, la coș și vorbele lor. Ei îți spun că-ți țin partea dar nu te suțin și se sfiesc să tragă pe același front cu tine când ai necaz. Se tem și pentru ei sau pur și simplu, au alte probleme, mult de lucru etc. Aceștia sunt prieteni de job cu care doar lucrezi și pentru care ești bun doar să le faci mici plăceri sau să-i ajuți dacă n-au timp să-și ia un covrig la pauză. E bine să stai cu ei în pauză de țigară, cafea, mâncare dar atât. Ei sunt oamenii pe care nu te poți baza să te ajute. Dacă ți-ai făcut un prieten bun la lucru, dacă impărtășiți aceleași valori și vă ajutați reciproc la nevoie, atunci nu poate fi inclus în ,,prieteni de job” Sunt și excepții, nu?\n\nPrietenii de job nu-ți vor duce dorul dacă pleci din acel mediu de lucru. Totul se desfășoară ca atunci cum n-ai fi existat. Tu te rupi de job, ei de tine, fiecare cu drumul său. Rolul acestor oameni este unul foarte important, mai ales(doar) atunci când ai o zi de lucru mai puțin încărcată și anume: să vă țineți de urât reciproc în trecerea orelor de serviciu. Nimic mai mult.\n\nPrieteni de ocazie\n\nSă luăm un exemplu: sunteți pe holul unui spital și așteptți ore-n șir după cineva pentru a primi un răspuns. Vreți să afli despre sănătatea celui drag care este pe masa de operație. Pe lângă îngrijorare, mai trebuie să-ți omori timpul și cu altceva. Intri-n vorbă cu o persoană de alături și începeți să comunicați. Păreți chiar pe aceeași lungime de undă. Aceasta te vede supărat și te încurajează să fii puternic. Ea stă acolo pe scaun, lângă tine. Nu de alta dar tot acolo trebuie să aștepte și ea. Nu, nu este nimeni la operație după care să așteapte. A venit cu o altă treabă pe acolo și trebuie să-și omoare timpul.\n\nVorbiți minute în șir, chiar faceți schimb de numere de telefon, adrese. Cine știe poate vă mai întâlniți să mai vorbiți. Așteptarea s-a finalizat, trebuie să pleci și tu acasă, îți iei la revedere de la persoana cu care te împrietenisei. Zilele trec. Atunci a fost prima și ultima oară când te-ai văzut cu persoana din sala de așteptare. Nici tu nu ai sunat-o dar nici ea. Poate n-a interesat-o foarte tare despre ce vorbeai dar în acea situație, era binevenit dialogul. Părea să se lege o prietenie. Câte lucruri nu par, doar? A fost o prietenie de ocazie, nimic mai mult. Ultima categorie: Cunoștințe prietenoase, oameni de treabă și atât sau… pot deveni prieteni buni. Cine știe?\n    ","previous":{"slug":"pentru-binele-altora-dar-totusi-cara-ti-doar-crucea-ta","title":"Pentru binele altora dar totuși, cară-ți doar crucea ta!"},"next":{"slug":"daca-ar-exista-si-a-darui-quot","title":"Dacă ar exista și a dărui"}},{"author":"Andra Cozma","date":"2015-06-12T18:12:50.000Z","slug":"pentru-binele-altora-dar-totusi-cara-ti-doar-crucea-ta","status":"publish","title":"Pentru binele altora dar totuși, cară-ți doar crucea ta!","excerpt":"Viața ți se schimbă de la zi la zi dar mai presus de toate de la secundă la secundă. Acum  ","article":"Viața ți se schimbă de la zi la zi dar mai presus de toate de la secundă la secundă. Acum ești. După aceea, nu se știe.\n\nPentru unii, viața nu s-a schimbat deloc multă vreme.\n\nAnii s-au scurs în același șir de probleme care de multe ori, nu le-a aparținut.\n\nAlegi să-ți sacrifici timpul pentru a menaja liniștea altcuiva.\n\nAlegi să ieși la înaintare ca mai apoi să rămâi la urmă în regrete adânci și inutile. Nu te-a pus nimeni să faci ceva în defavoarea ta.\n\nAlegi să-ți dăruiești timpul și bucuriile către abisul de momente în care nu vrei decât să iei o pernă în care să plângi înfundat, să nu te audă nimeni.\n\nAi fost atâta vreme fără scăpare și încercând să alungi miresmele amărăciunii.\n\nȚi-au trecut anii cei mai frumoși. Ți-au trecut anii în care puteai pune bazele vieții tale. Acum s-au dus. Acum nu ai nimic. Nimic realizat.\n\nProbabil se va mai ivi ocazia să realizezi ceva însă nu se știe cum și dacă va mai conta pentru tine.\n\nTu, cel care vrei să fii viteaz și să-ți asumi totul, ai grijă!\n\nAi grijă că anii trec și tu la fel. Ai preluat și ce e a fost al lor. Tu doar ai plătit pentru ei, neajutându-i deloc.\n\nCu tot ce este sau a fost, devii alt om. Un om uzat mental și fizic înainte de vreme. O persoană care în afară de liniște, somn și plimbări în parc cu cel mai bun prieten al omului, nu caută nimic altceva.\n\nAcest om a obosit. Lunile s-au dus, anii au trecut dar fără el. Acum e și momentul lui. Nimeni nu-i poate răpi ce i-a mai rămas – bucuriile simple ale vieții.\n\nN-a fost o victimă deși începuse să creadă că este, dar n-a fost nici luptător. A fost ceva ce l-a distrus treptat, până a uitat de sine – cine este și ce poate fi cu adevărat.\n\nDeși au fost multe evenimente care nu au mai depins de el, cu toate astea putea să-și facă viața mai ușoară.\n\nNu mai prelua ce au și alții de făcut! Tu vei ceda, nu vei mai putea iar ei forțați de împrejurări, mai devreme sau mai târziu, tot vor avea de înfruntat dificultăți.\n\nPoate realul ajutor nu este ajutând, nu?\n\nCară-ți doar crucea ta!\n    ","previous":{"slug":"suferinta-de-a-te-bucura-bucuria-in-carne-si-oase","title":"Suferința de a te bucura. Bucuria în carne și oase."},"next":{"slug":"prieteniile-oamenilor-tipuri-de-prietenii","title":"Prieteniile oamenilor. Tipuri de prietenii."}},{"author":"Andra Cozma","date":"2015-06-08T18:12:50.000Z","slug":"suferinta-de-a-te-bucura-bucuria-in-carne-si-oase","status":"publish","title":"Suferința de a te bucura. Bucuria în carne și oase.","excerpt":"Bucuriile sunt ceva atât de frumos. Sunt spontane, intense, de scurtă durată… Nimic nu durează. Fie că vorbim despre rău  ","article":"Bucuriile sunt ceva atât de frumos. Sunt spontane, intense, de scurtă durată…\n\nNimic nu durează. Fie că vorbim despre rău sau bine.\n\nDe multe ori, în spatele bucuriei sunt atâtea lucruri pe care nu prea ni le explicăm.\n\nPoate simți durere, așteptare, surescitare maximă, gol în stomac, transpirații reci. Poate dormi precum un iepure și nu vrei ca somnul să fure visul tău continuu. Momentul ce precede bucuria e probabil o plăcută agonie.\n\nFără un pic de suferință nu se poate defini bucuria.\n\nPrin suferință, se angrenează o mare încărcătură afectivă astfel încât, la momentul oportun, bucuria omului se produce.\n\nMomentul oportun fiind o revedere cu cineva drag după luni, ani de așteptare, recuperarea după o boală grea a cuiva, o împăcare ș.a.m.d.\n\nNu ai cum să te bucuri pentru ceva pentru care nu ți-ai zdrobit, sacrificat liniștea interioară.\n\nAcum, o altă chestiune…\n\nOase, carne, măruntaie – omul. El este aidoma altor neamuri dar care nu doar înoată, mișună, zboară, se târăște sau aleargă. Este și el un neam numai că… nu mereu cu ai lui.\n\nCarnea care putrezește, sângele ce țâșnește, oasele zdrobite, creierele ce vor adormi un pic mai târziu decât ultima suflare, au avut ceva.\n\nToate acestea, de-a lungul vieții lor, au avut experiența bucuriei la un moment dat.\n\nCum poate ceva „făcut” dintr-un „material” așa fragil, trecător, sensibil în fața morții să simtă bucurie, să sufere pentru ea ori să moară în numele ei pentru alții? Nu știm dar e minunat!\n\nE cea mai concretă minune dintre miile de minuni de oameni sfinți, lăcașuri de cult și alte chipuri (ne)cioplite.\n\nSunt chestiuni pe care nu le-am analizat și poate nu o vom face. Nu ne interesează. Dăm valoare doar la tot ce putem și ne place cel mai mult – să numărăm. Nimic mai mult.\n    ","previous":{"slug":"luminita-din-tunel-si-parc-de-distractie","title":"Luminița din tunel și parc de distracție"},"next":{"slug":"pentru-binele-altora-dar-totusi-cara-ti-doar-crucea-ta","title":"Pentru binele altora dar totuși, cară-ți doar crucea ta!"}},{"author":"Andra Cozma","date":"2015-05-20T18:12:50.000Z","slug":"luminita-din-tunel-si-parc-de-distractie","status":"publish","title":"Luminița din tunel și parc de distracție","excerpt":"Beculețe amețitoare peste tot. Aici însă, e doar o fâșie de lumină. A ta. Mai este și o intrare într-un  ","article":"Beculețe amețitoare peste tot. Aici însă, e doar o fâșie de lumină. A ta. Mai este și o intrare într-un tunel.\n\nCu o lanternă poți orienta lumina cum vrei tu. Bine că o ai și pe asta.\n\nAcum, când ții lanterna înaintea ta, se-ntunecă ce-i în spate.\n\nDacă ai lăsa lanterna să lumineze din spate, se-ntunecă ce-i în fața ta, pentru că ești tu.\n\nCum să faci? Cum o fi! Riscă și vezi ce urmează. N-ai de ales, deci n-ai nici de pierdut.\n\nPrieteniile se-ntâmplă în funcție de nevoi. Ale tale, ale lor. Ca-ntr-un parc de distracții, ele sclipesc precum luminițele colorate și pe ritmul muzicii amestecate cu palavre.\n\nCând intri-n tunelul cu surprize, poți folosi lanterna. E singura la îndemână și oricând cu tine. Că-i cu filament, ceară, c-o fi cu gaz sau altceva, bine că o ai și pe asta. Pare să fie singura din tunel.\n\nNu-i ușor dacă totuși se-ntâmplă să te pomenești și cu altcineva în tunel.\n\nEl va trage aer în piept și va ațâța propriul său foc pentru a vedea ce se-ntâmplă doar înaintea lui.\n\nDin afara tunelului, în siguranța beculețelor, muzicii, voiei bune, toate sclipesc. Doar e parc de distracții, nu?\n    ","previous":{"slug":"fara-sens-un-inceput","title":"Fără sens. Un început."},"next":{"slug":"suferinta-de-a-te-bucura-bucuria-in-carne-si-oase","title":"Suferința de a te bucura. Bucuria în carne și oase."}},{"author":"Andra Cozma","date":"2015-05-19T18:12:50.000Z","slug":"fara-sens-un-inceput","status":"publish","title":"Fără sens. Un început.","excerpt":"Prin împlinirea dorințelor putem defini fericirea? Fericirea are un rol. Acela de a se descoperi în fiecare dintre cei care  ","article":"Prin împlinirea dorințelor putem defini fericirea? Fericirea are un rol. Acela de a se descoperi în fiecare dintre cei care o cer. Până acum nu și-a descoperit rolul.\n\nAre sens să trăim? Nu. Are sens să ne înmulțim și să ducem mai departe o generație de oameni? Are sens să ne zbatem pentru a deveni, a obține? Nu. N-are sens. Nimic n-are sens.\n\nOamenii îngroașă țărâna strat după strat, clipă după clipă, hrănind natura care ne mângâie simțurile cu frumusețea sa. Sezon după sezon. An după an.\n\nSunt anumite lucruri care nu se sfârșesc – cele care vor avea mereu un început.\n\nRestul, n-are sens.\n    ","previous":{"slug":"femeie","title":"Femeie!"},"next":{"slug":"luminita-din-tunel-si-parc-de-distractie","title":"Luminița din tunel și parc de distracție"}},{"author":"Andra Cozma","date":"2015-05-10T18:12:50.000Z","slug":"femeie","status":"publish","title":"Femeie!","excerpt":"Femeia este o ființă frumoasă, delicată ce are nevoie de atenție. Sunt femei și femei. Unele sunt mai dure, mai  ","article":"Femeia este o ființă frumoasă, delicată ce are nevoie de atenție. Sunt femei și femei.\n\nUnele sunt mai dure, mai neîncrezătoare și de-a dreptul ostile iar delicatețea nu le caracterizează. Sunt persoane de care nu-ți vine pur și simplu să te apropii.\n\nE lesne de înțeles de ce. În absența aprecierii din partea altora, delicatețea, gingășia lor poate nici nu-și mai au sensul iar în locul acestora, iau naștere trăsăturile de „femeie-bărbat-bine.”\n\nUneori femeia nu poate oferi sprijin material casei dat fiind alegerea de a se sacrifica în numele iubirii.\n\nA ales expunerea la un mediu cu puține perspective. S-a rupt de o lume sigură pentru una mai puțin sigură.\n\nTotul doar să simtă iubirea despre care avea o vagă idee că ar exista.\n\nParadisul este frumos. Dar dacă femeia…\n\nAr acorda atenție mai multă propriei ei feminități?\n\nDe multe ori ea miroase a mâncare și uită că trebuie să existe și obiceiul de a se mai îngriji.\n\nUneori uită să se mai răsfețe cu câte o hăinuță nouă pentru că sunt alte priorități.\n\nPreferă să devină umbra a ceea ce a fost deși Paradisul este la fel de luminos ca atunci când a intrat în el.\n\nEa uită de faptul că oricât de frumoasă, iubitoare și dispusă la sacrificii ar fi… mereu vor exista ici-colo domnițe dichisite, interesante și fără ridurile grijii de zi cu zi.\n\nFemeie, nu-ți pierde ce ți-a mai rămas!\n\nApreciază și acordă atenție mai mare acestui templu dătător de afecțiune, prunci și de lacrimi seci atunci când viața îl încearcă.\n\nTu ești totul! Tu contezi! Nu uita asta!\n    ","previous":{"slug":"oamenii-sunt-buni-sau-rai","title":"Oamenii sunt buni sau răi?"},"next":{"slug":"fara-sens-un-inceput","title":"Fără sens. Un început."}},{"author":"Andra Cozma","date":"2015-05-07T18:12:50.000Z","slug":"oamenii-sunt-buni-sau-rai","status":"publish","title":"Oamenii sunt buni sau răi?","excerpt":"(Autor: Doruța Dumitru) Eu trec prin viață având uneori convingerea, sfărâmată de mici excepții, că oamenii sunt răi, individualiști. Mama  ","article":"(Autor: Doruța Dumitru)\n\nEu trec prin viață având uneori convingerea, sfărâmată de mici excepții, că oamenii sunt răi, individualiști. Mama pleacă de la premiza că toți sunt buni.\n\nVeți spune că adevărul nu se află în niciuna din aceste extreme, că nu are cum să fie de o parte sau de alta. Veți gândi că e vorba de două păreri, de două suflete aflate la poli opuși: unul alb și altul negru.\n\nAm început să împart oamenii în buni și răi, în prieteni și dușmani, pentru a învăța să mă feresc de cei care m-ar putea ataca într-un fel sau altul. Am vrut să-mi ascund sufletul într-o cutie de la al cărei lacăt să pierd cheia.\n\nAstăzi, m-am gândit mult la ideea mamei. Da, poate că suferă deziluzii.\n\nDar s-ar putea și să obțină ceva cu adevărat important: o schimbare în bine a celor răi. Faptul că eu categorisesc o anumită persoană ca fiind rea, nu o ajută pe aceasta cu nimic; câteodată nici tot ajutorul din lume nu poate face pe cineva să se îndrepte!\n\nPlus că sufletul ne va fi mai ușor dacă nu vom purta ură, dacă nu vom căuta să ne răzbunăm sau să le strigăm că știm că ei au fost cei care ne-au făcut rău. Și noi știm cine a făcut răul, și știu și ei. Iar convingerea aceasta nu ne face pe noi mai buni, doar poate pe cei răi și mai răi, atunci când sunt dați în vileag.\n\nSă vă fac o mărturisire: mă gândesc că poate am devenit prea drastică, am urcat prea mult ștacheta așteptărilor.\n\nSunt cazuri în care este necesară acordarea unei a doua sau chiar a treia șansă; când oamenii greșesc din prostie, neștință, grabă etc. Nu-i voi include între aceștia pe cei care mi-au dorit constant răul. Pe aceștia încerc să îi iert și să păstrez o oarecare distanță, ca orice om prevăzător. Ar fi un caz în care aș putea să le acord și lor o șansă: atunci când aș vedea sau aș simți din comportamentul lor nu regret neapărat, ci faptul că, măcar în prezent nu mai vor să-mi facă probleme.\n    ","previous":{"slug":"promisiuni-a-vorbi-despre-a-face","title":"Promisiuni. A vorbi despre a face"},"next":{"slug":"femeie","title":"Femeie!"}},{"author":"Andra Cozma","date":"2015-05-04T18:12:50.000Z","slug":"promisiuni-a-vorbi-despre-a-face","status":"publish","title":"Promisiuni. A vorbi despre a face","excerpt":"Sunt oameni care vorbesc. Vorbesc despre faptul că te pot ajuta la nevoie și se arată interesați de problemele tale.  ","article":"Sunt oameni care vorbesc. Vorbesc despre faptul că te pot ajuta la nevoie și se arată interesați de problemele tale. Promisiuni și atât.\n\nCând vine un moment delicat pentru tine, vine și tăcerea lor. Nimic mai mult. Probabil din lipsă de timp, chef, poate bani, poate nimeni nu știe de ce.\n\nOricum, vorbele „au dat bine” pentru ei atunci când au făgăduit că-ți rămân prieteni, colegi și că se vor comporta ca atare oferindu-ți, un sprijin la nevoie.\n\nMulți vrem să părem ceea ce nu suntem, să vorbim despre ce nu știm că vom împlini.\n\nNe face bine pe moment să trăim cu iluzia că putem rămâne utili aproapelui nostru. Să fim ceva, într-un alt fel… altfel decât mercantili, cum ne-am și obișnuit să fim deja.\n\nAmintește-ți de un prieten căruia i-ai făgăduit că-l ajuți cu ceva iar din diferite motive acest lucru nu s-a mai întâmplat. Măcar acum încearcă să-i fi de folos cu ceva.\n\nTrăim printre oameni și totuși trebuie să fim conștienți de umanul din noi.\n\nIndiferent cât de mare e mândria, disprețul față de alții sau iubirea exagerată față de propria persoană, totuși avem nevoie de semenii noștri.\n\nDesigur, acestea fiind spuse, erau deja știute. Dacă s-ar și înfăptui, eu n-aș mai scrie, ăla n-ar mai cânta, ei n-ar mai recita, ea n-ar mai plânge și… așa mai departe.\n\nAm vorbit despre a face. Nimic mai mult.\n    ","previous":{"slug":"mania-dauneaza-grav-sanatatii","title":"Mânia dăunează grav sănătății"},"next":{"slug":"oamenii-sunt-buni-sau-rai","title":"Oamenii sunt buni sau răi?"}},{"author":"Andra Cozma","date":"2015-05-01T18:12:50.000Z","slug":"mania-dauneaza-grav-sanatatii","status":"publish","title":"Mânia dăunează grav sănătății","excerpt":"Mânie, furie, nervi, oricare dintre apelative, descrie de fapt aceeași stare de furtună sufletească care ne este  ","article":"(Autor: Dumitru Doruța)\n\nMânie, furie, nervi, oricare dintre apelative, descrie de fapt aceeași stare de furtună sufletească care ne este extrem de cunoscută. Deseori se manifestă printr-un potop de cuvinte, urlete lansate precum niște săgeți ascuțite către cei aflați prin preajmă. Însă cei aflați aproape în momentul când se produce „explozia” nu sunt neapărat și cei vinovați.\n\nNu zic, mai merge câte un fulger răzleț aruncat deasupra unei mării liniștite. Chiar este necesară câte o refulare pentru ca răul să nu se adune înăuntru. E trecut cu vederea și de către ceilalți, fiind catalogat ca întâmplare. Dar furia adevărată ne poate crea probleme cu prietenii, dușmanii, șefii, rudele, creând rupturi ce pot fi cu greu reparate, afectându-ne astfel sufletește; ne face să pierdem timpul gândindu-ne apoi cum putem remedia situația provocată de purtarea noastră nesăbuită.\n\nChiar și atunci când spunem un adevăr, furia nu poate constitui mijlocul potrivit. Curajul și diplomația ne sunt de folos; un adevăr sau un sfat bine intenționat, dar spus cu urlete, nu va fi aproape niciodată urmat.\n\nȘi nu este afectat numai pshicul; o stare permanentă de furie ne face rău și fizic!\n    ","previous":{"slug":"roata-se-ntoarce","title":"Roata se-ntoarce?"},"next":{"slug":"promisiuni-a-vorbi-despre-a-face","title":"Promisiuni. A vorbi despre a face"}},{"author":"Andra Cozma","date":"2015-04-15T18:12:50.000Z","slug":"roata-se-ntoarce","status":"publish","title":"Roata se-ntoarce?","excerpt":"Se spune că roata se întoarce. Se speră la o dreptate venită de undeva. Toți vrem să credem în asta!  ","article":"Se spune că roata se întoarce. Se speră la o dreptate venită de undeva. Toți vrem să credem în asta! Ei bine, roata nu se întoarce! Ce rău ți s-a făcut ție, e bun făcut și asta este.\n\nTotuși, persoana care ți-a făcut rău, poate să aibă parte de anumite consecințe negative, de care probabil să auzi și tu. Acest lucru se datorează atitudinii, comportamentului, alegerilor acesteia.\n\nAtât. Oricum, nu trăi cu ideea că soarta te-a răzbunat sau că roata s-a întors pentru tine. Nu! Pur și simplu, acel om a cules roadele propriilor acțiuni. Dacă minți sau dai în cap unei persoane, logic așteaptă-te și la reacții.\n\nDacă nu din partea celui lezat de tine, atunci din partea altora cu care ai acționat la fel și care poate te vor lovi atunci când îți va fi lumea mai dragă. Am trăit mult timp cu ideea că este o roată care se întoarce și că mi se va face dreptate.\n\nChiar în acest moment, este destul de mare ispita de a crede din nou în acest lucru. Să ne păstrăm mintea la ea acasă, totuși. În durere e greu să fii rațional iar mintea caută să se aline în așa-zisa dreptate venită de undeva. Acest lucru îți poate aduce și mai multă suferință iar tu știi asta foarte bine.\n    ","previous":{"slug":"fin-observator-al-comportamentului-uman","title":"Fin observator al comportamentului uman"},"next":{"slug":"mania-dauneaza-grav-sanatatii","title":"Mânia dăunează grav sănătății"}},{"author":"Andra Cozma","date":"2015-04-14T18:12:50.000Z","slug":"fin-observator-al-comportamentului-uman","status":"publish","title":"Fin observator al comportamentului uman","excerpt":"Din dorința de a încerca să deslușesc anumite chestiuni referitoare la mine și ceilalți, am ales să devin „un fin  ","article":"Din dorința de a încerca să deslușesc anumite chestiuni referitoare la mine și ceilalți, am ales să devin „un fin observator al comportamentului uman”(psiholog). Din nevoia de a ști mai bine ce gândesc eu dar și alții, am ales să scriu aici, unde citiți dvs. acum. Care-i rostul în a afla ce gândesc oamenii? Vei simți faptul că ai control mai mult asupra lor? Poate îi vei ajuta dacă ai aflat ce și cum gândesc ei? Te face să te simți un om mai bun faptul că ai ajutat? Prudență! Știi ce se întâmplă cu oamenii foarte buni, nu?\n\nDacă înveți și practici o meserie ce-ți permite să iei contact cu problemele oamenilor, nu înseamnă că știi prea multe despre ei.\n\nÎn natura noastră, suntem vicleni și arătăm o anume față terapeutului – cea care ne avantajează pe noi. Restul, restul de icebearg. Acela a fost doar vârful. Nu ne ajung eternități să deslușim natura umană. Nu-mi trebuie o experiență prea mare de viață ca să concluzionez faptul că suntem imprevizibili.\n\nTe poți mândri cu o vastă experiență într-o profesie dar acționezi într-o singură dimensiune – cea de terapeut-client, vânzător-cumpărător ș.a.m.d. Este de înțeles pe deoparte. Acestea sunt vremurile în care trăim. Dacă ai posibilitatea(financiar vorbind) să nu ceri plată pentru ce oferi, atunci ești de admirat.\n\nAtât timp cât în una din clipele tale de viață nu ai trăit ceva asemănător cu ce trăiește clientul tău, ajutorul pe care-l oferi tu, poate echivala cu zero.\n\nIntensitatea cu care te-ai lovit de pământ cândva, îți poate oferi o mare forță de a te ridica și a deveni mai puternic și de a-i ajuta și pe alții. Dacă n-ai fost deprimat, un pic nebun (sau mai mult), dacă nu ai avut îndoieli privind și sănătatea ta mintală, înseamnă că n-ai făcut nimic. Simțind o empatie față de o persoana care ți-a cerut ajutorul, nu înseamnă nimic.\n\nMultă lume poate fi empatică. Până la urmă, pe asta s-a bazat și extinderea speciei umane dar nu și selecția indivizilor perfect adaptați lumii. Cărei lumi? Nu se știe.\n\nOricum, prin natura noastră este imposibil să fim perfecți. Îi poți ajuta pe alții mai mult prin puterea exemplului și nu prin performanța în memorarea cărților citite, prin ideile preluate din experiența altora sau a cazurilor studiate.\n\nE bine să fii și documentat dar să nu lași informația să te definească ci tu să-i dai noi forme. Practic să devii un creator al unei noi gândiri.\n\nO gândire bazată pe ceea ce simți și crezi tu că va fi de folos și altora. Ca „fin observator al comportamentului uman” drumul tău va fi anevoios și nici nu o să-l cunoști în totalitate niciodată. Nimic n-ar mai avea sens dacă l-ai cunoaște.\n    ","previous":{"slug":"nopti-de-zi","title":"Nopți de zi"},"next":{"slug":"roata-se-ntoarce","title":"Roata se-ntoarce?"}},{"author":"Andra Cozma","date":"2015-04-05T18:12:50.000Z","slug":"nopti-de-zi","status":"publish","title":"Nopți de zi","excerpt":"Zilele trec. Nopțile îți sunt alături, aștepând cu tine pentru ca alte zile să apară. Privești înainte și în toate  ","article":"Zilele trec. Nopțile îți sunt alături, aștepând cu tine pentru ca alte zile să apară. Privești înainte și în toate direcțiile. Vezi ceva în zare sau crezi că orizontul te-a observat primul ? Auzi șoaptele minții tale sau vorbele altora întâi? Sunt vorbe despre tine și ce ești? Despre ce nu ai gândit și nu ai făcut? Sau ce nu ai fost și nu vei fi?\n\nEi sunt anumiți oameni. Vor gândi, vorbi, acționa. Tu îi vei bănui, îi vei auzi, vei plânge și totul va trece așa cum a venit.\n\nNopțile trec. Zilele te lasă-n voia ta pentru ca mintea să-ți mai fie distrasă de la cele rele și se ivesc rapid când se întunecă. Urmează nopți de zi cu lună plină și cu vietăți ce-ți dau târcoale. Acestea nu te vor sfâșia. Din contră, îți vor fi alături mult timp. Tu le vei hrăni iar ele te vor apăra, ție-ți va fi teamă, ele te vor încuraja. Vă veți atașa unii de alții. Nu vei mai avea nevoie **„nimenii”** din viața ta.\n    ","previous":{"slug":"libertatea-de-a-iubi","title":"Libertatea de a iubi"},"next":{"slug":"fin-observator-al-comportamentului-uman","title":"Fin observator al comportamentului uman"}},{"author":"Andra Cozma","date":"2015-04-03T18:12:50.000Z","slug":"libertatea-de-a-iubi","status":"publish","title":"Libertatea de a iubi","excerpt":"(Autor: Cătălina Cornea) Într-o lume ideală poate ne-am fi iubit și acum. Dar într-o lume care nu e făcută pentru  ","article":"(Autor: Cătălina Cornea)\n\nÎntr-o lume ideală poate ne-am fi iubit și acum. Dar într-o lume care nu e făcută pentru îndrăgostiți, iubirea noastră nu devine decât o povară. Ne îndrăgostim de persoanele nepotrivite și iubim în tăcere. Renunțăm la dragoste și devenim roboți într-o lume ce nu e a noastră.\n\nRenunțăm la libertatea noastră, la libertatea de a iubi, la libertatea de a fi cum ne dorim. Ne ascundem, ne mințim și credem cu o naivitate de copil, că dragostea va trece. Dar noapte de noapte visăm la un miracol, visăm că dragostea va învinge. Realitatea nu e un basm în care binele mereu învinge răul.\n\nÎn lumea cea reală, răul învinge dragostea. Și câteodată trebuie să îți încătușezi dragostea și să o închizi în sufletul tău cu mii de lăcate. Din diverse motive nu putem fi cu persoana iubită, din diverse motive încă mai luptăm pentru dragoste. Luptăm pentru libertatea de a iubi fără restricții, pe cine ne dorim. Și câteodată pierdem lupta, rămânem cu răni adânci, dar mai e o speranță că vom câștiga războiul. O ultimă speranță că ne vom recâștiga libertatea.\n\nLibertatea de a iubi a devenit un lux, o dorință irealizabilă care se preface în agonie și disperare. Căci îndrăgostiții nu au un zeu să îi apere, sunt ei singuri în luptă, fără scut și cu o sabie ruginită. Și de multe ori viața îi ține prizonieri într-o închisoare fără lumină departe unul de altul. Și îndrăgostiților nu le rămâne decât dorul.\n\nPrivați de libertatea de a iubi, de a crede într-o dragoste ne prefacem în stafii ce se plimbă prin lume fără nici un țel. Dar pentru mine lupta va continua, până la moarte și poate în rai voi fi eu acea ce a câștigat. Poate raiul e al îndrăgostiților. Poate acolo ei se vor regăsi și sufletele le vor învia printr-un sărut al eternității.\n    ","previous":{"slug":"mituri-despre-barbati","title":"Mituri despre bărbați"},"next":{"slug":"nopti-de-zi","title":"Nopți de zi"}},{"author":"Andra Cozma","date":"2015-04-03T18:12:50.000Z","slug":"mituri-despre-barbati","status":"publish","title":"Mituri despre bărbați","excerpt":"(Autor: Cătălina Cornea) Sunt genul de fată care se înțelege mai bine cu bărbații decât cu femeile. Având mulți prieteni  ","article":"(Autor: Cătălina Cornea)\n\nSunt genul de fată care se înțelege mai bine cu bărbații decât cu femeile. Având mulți prieteni băieți sau fiind câteodată unica fată într-un cerc de persoane, am înțeles că bărbații sunt la fel de complicați ca femeile.\n\nAvem concepția că femeile și bărbații sunt de pe planete diferite, dar din punctul meu de vedere și din propria experiență pot spune ferm convinsă că suntem de pe aceeași planetă.\n\nAm încercat să enumăr câteva mituri despre bărbați. 1. Vor doar sex Sunt bărbați care refuză să facă sex cu o fată dacă nu au sentimente pentru ea și sunt bărbați care câteodată nu vor mai mult decât sex. Nu e de ajuns să fii frumoasă pentru ca bărbatul să te dorească. Și bărbații și femeile se folosesc unul pe altul. 2. Bărbații nu bârfesc Bărbații bârfesc la fel de mult ca femeile. Dar ei bârfesc dintr-o frustare sau pentru a-și apăra orgoliul lor bărbătesc. 3. Bărbații știu ce vor Bărbații la fel ca și femeile au momentele lor când nu știu ce își doresc. Ori că e vorba de a alege o facultate, ori femeia iubită, câteodată sunt confuzi.\n\nPur și simplu nu pot face o alegere definitivă. 4. Pe bărbați îi înțelegi mai ușor ca femeile Orice om are lumea sa, unică și pe alocuri ciudată. De multe ori ajung să nu înțeleg anumite acțiuni al unui bărbat. De multe ori după o discuție sunt foarte confuză și bărbații la fel sunt o enigmă. Cred că depinde de oameni, de sinceritate și de încrederea pe care o au unii față de alții.\n\nAm întâlnit bărbați sinceri și foarte deschiși, am întâlnit și bărbați care nu erau prea comunicativi când venea vorba de chestii mai intime. Câteodată, ca fată, nu înțelegeam ce își dorea un bărbat de la mine, relație sau doar sex ori o combinație de prietenie și sex. Îmi era foarte greu să îl înțeleg și bărbații pot fi foarte indeciși mai ales când vine vorba de relațiile dintre el și o femeie. 5. Bărbații sunt mai puternici ca femeile.\n\nO femeie puternică îl face pe un bărbat puternic. Nu e vorba de puterea fizică, ci de caracter. Bărbații la fel plâng, bărbații la fel suferă și poate mult mai profund. 6. Bărbaților le place ca fata să facă primul pas E doar o părere subiectivă și am auzit de multe ori cum se plângeau bărbații că fetele nu fac primul pas și cât de minunat ar fi dacă și fetele ar face acel prim pas. Dar unii bărbați se sperie de o fată mai hotărâtă.\n\nTotuși bărbaților le place să fie ei cuceritori. Fetelor, încercați să faceți primul pas doar pentru a vedea reacția lor. Eu doar reușeam să îi sperii. Bărbaților le place să aleagă, nu să fie aleși. Acestea, din punctul meu de vedere, sunt miturile despre bărbați . Bărbații au nevoie la fel de iubire precum femeile, au nevoie de comunicare și implicare emoțională.\n    ","previous":{"slug":"saracie-spirituala","title":"Sărăcie spirituală"},"next":{"slug":"libertatea-de-a-iubi","title":"Libertatea de a iubi"}},{"author":"Andra Cozma","date":"2015-04-02T18:12:50.000Z","slug":"saracie-spirituala","status":"publish","title":"Sărăcie spirituală","excerpt":"(Autor: Cătălina Cornea) Prea mulți se plâng că nu au bani, prea mulți se plâng că sunt săraci. Dar e  ","article":"(Autor: Cătălina Cornea)\n\nPrea mulți se plâng că nu au bani, prea mulți se plâng că sunt săraci. Dar e sărăcia o scuză pentru a fi un om rău? Sărăcia se măsoară în lucruri materiale, și nimănui nu îi pasă ce fel de om ești. Și cei săraci își acceptă statutul, se plâng prea des , dar nu încearcă să schimbe ceva.\n\nNu încearcă să se dezvolte, să devină mai buni, să cunoască mai multe. Sărăcia nu e doar cea materială, e și cea spirituală. Oameni ce cheltuie banii iresponsabili, ce ignoră cultura, ce cred că tot ce contează în viața aceasta sunt banii. Dar nu doar banii ne fac săraci sau bogați. Inteligența și bunătatea nu pot fi cumpărate.\n\nUităm de atât de multe ori că banii dispar, că sunt doar niște hârtii, uităm să avem grijă de suflet, să ne perfecționăm. Dar cel mai grav e că în sărăcia noastră îi atragem și pe alții. Părinți ce seară de seară , în fața copiilor se ceartă din cauza banilor, Nu ești sărac dacă din puținul tău poți dărui, nu ești sărac dacă poți fi fericit alături de cei dragi, nu vei fi niciodată sărac dacă ai încredere în tine.\n\nNu vei fi sărac dacă vei fi inteligent. Nu mai vedea sărăcia ca un defect, ci ca un motiv pentru a fi mai bun în tot ceea ce faci și ca o speranță câ nu vei fi mereu așa.\n\nÎncearcă să fii bun cu tine însuți pentru a putea fi bun cu alții, învață să renunți câteodată la ceva pentru a primi mai mult în viitor, învață să ai răbdare. Și niciodatănu uita, că sărăcia materială e o chestie trecătoare ce poate fi schimbată, dar să fii un om bun e o bogăție, ce din păcate nu mai e papreciatadar atât de nestemată. ești sărac când nu ai vise, ești sărac când nu ai prieten, ești sărac când te contemplezi și accepți să rămâi la celași nivel.\n\nBanii te pot distruge, lipsa lor te face nefericit, îngrijorat și stresat dar nu trebuie să devii o persoană rea și egoistă.\n    ","previous":{"slug":"oglinzi","title":"Oglinzi"},"next":{"slug":"mituri-despre-barbati","title":"Mituri despre bărbați"}},{"author":"Andra Cozma","date":"2015-03-29T18:12:50.000Z","slug":"oglinzi","status":"publish","title":"Oglinzi","excerpt":"Îți faci procese de conștiință și te întrebi ce ai făcut greșit de n-ai și ce n-ai făcut corect de  ","article":"Îți faci procese de conștiință și te întrebi ce ai făcut greșit de n-ai și ce n-ai făcut corect de acum ai… parte de nemulțumiri. Poți fi mulțumit de puținul avut sau poți agoniza în munți de bani.\n\nAtât timp cât mintea se joacă cu emoționalul tău de-l trece prin amintiri, ruminații, griji, probabil putem să vorbim degeaba.\n\nTe uiți la tine ca printr-o oglindă spartă. Te-ai săturat de cuvinte. Dar hai totuși să vorbim! Chiar și degeaba.\n\nÎncercând să facem ceva în această direcție, ne putem da seama de un nimic sau mai multe din noi. Ne place să citim conținuturi motivaționale. De asemenea și eu am ales să scriu despre astfel de chestiuni. Este interesant, dar… atât. Pentru majoritatea poate fi nesemnificativ dar probabil să fie relevant pentru câțiva. E bine și așa.\n\nOricum, încă trăiește în mine speranța că mai pot schimba ceva pentru cineva. Pentru cineva uitat într-un umil „colț” de internet. Pentru cel care poate își scrie off-ul pe pereții patului de spital, alții pe al paharului cu amar. Își scriu povestea unei vieți apuse în umbra oamenilor ce au fost odată.\n\nMai poți lupta, mai poți învinge și de data asta! Fii cu gândurile în pace! Tu ești tot ce ți-a mai rămas.\n\nVoi scrie despre tine, pentru momentul când alții vor să afle ceva despre ei. Aceștia se vor oglindi în tine sau tu te vei reflecta prin ei. Veți ști atunci ce aveți nevoie și unul și altul.\n    ","previous":{"slug":"nefericire","title":"Nefericire"},"next":{"slug":"saracie-spirituala","title":"Sărăcie spirituală"}},{"author":"Andra Cozma","date":"2015-03-25T18:12:50.000Z","slug":"nefericire","status":"publish","title":"Nefericire","excerpt":"Ai iubire, nu-i bine. Ai bani și iubire, nu-i bine. Atunci, poate ești sănătos, ai iubire, bani și tot ce-ți  ","article":"Ai iubire, nu-i bine. Ai bani și iubire, nu-i bine. Atunci, poate ești sănătos, ai iubire, bani și tot ce-ți dorești dar… tot nu-i bine.\n\nParadoxal, omul când are parte de bine, devine nefericit iar la rău se mobilizează, prețuiește tot ce are și luptă pentru confortul său sufletesc.\n\nFericirea nu durează mult pentru că nu ai pentru ce să mai lupți. Deja ai ce-ți trebuie. Atunci, devii practic un fericit nefericit.\n\nPe om ce-l mulțumește? Mai bine zis, ce trebuie să-l nemulțumească pentru a nu fi nefericit? Te-ar interesa și articolul „[Dorințele oamenilor](/2015/01/soularticole-ro/dorintele-oamenilor/)”\n    ","previous":{"slug":"principiile-mele-stupide","title":"Principiile mele stupide"},"next":{"slug":"oglinzi","title":"Oglinzi"}},{"author":"Andra Cozma","date":"2015-03-25T18:12:50.000Z","slug":"principiile-mele-stupide","status":"publish","title":"Principiile mele stupide","excerpt":"(Autor: Cătălina Cornea) Dedic acest articol celui ce mi-a numit principiile mele ca fiind stupide. Vreau să îți spun și  ","article":"(Autor: Cătălina Cornea)\n\nDedic acest articol celui ce mi-a numit principiile mele ca fiind stupide.\n\nVreau să îți spun și ție și altora că nu, nu îmi place să îmi trăiesc viața ca majoritatea tinerilor din ziua de azi. Nu îmi plac cluburile și bețiile, nu îmi plac relațiile de o noapte și urăsc lipsa de moralitate.\n\nNu voi fi fata care pentru distracția ei, își bate joc de alții, nu voi fi fata care pentru plăcerea mea îi voi răni pe alții.\n\nPrincipiile mele morale sunt formate din prea multe greșeli ce le-am făcut, din prea multe dezamăgiri, din prea multe lacrimi.\n\nVreau să cred că am învățat ceva, vreau să cred că pot fi mai bună.\n\nNu vrea să fiu fata care să distrugă alți oameni pentru a-și atinge scopul, nu vreau să fiu fata fără scrupule, căreia nu îi pasă de sentimentele altora.\n\nȘi poate principiile mele sunt stupide sau prea demodate, dar ele fac parte din mine, din încercarea mea de a nu fi prea egoistă, din încercarea mea de a-i ajuta pe alții .\n\nPoate viața mea e prea plictisitoare, dar pentru mine însămi, e modul corect de a trăi – față de propria mea persoană, față de cei ce au încredere în mine. Nu mi-aș ierta niciodată dacă i-aș dezamăgi pe cei apropiați. Poate am făcut-o în trecut, dar acum vreau sa îi fac mândri de mine.\n\nVreau să arăt că poți obține ce îți dorești și prin metode morale și trebuie să știi câteodată a renunța la ce îți dorești dacă știi că vei răni pe cineva. Zic de acele dorințe trecătoare, de acele dorințe egoiste.\n\nEu îmi voi trăi viața după regulile mele, care consider eu că sunt morale și etice și nu! Nu voi regreta că nu am făcut anumite lucruri! Voi fi mândră că am rezistat tentațiilor.\n    ","previous":{"slug":"lumi","title":"Lumi"},"next":{"slug":"nefericire","title":"Nefericire"}},{"author":"Andra Cozma","date":"2015-03-24T18:12:50.000Z","slug":"lumi","status":"publish","title":"Lumi","excerpt":"Noi nu existăm în lume. Nu în cea pe care o visăm și despre care scriem, desenăm, cântăm, plângem și  ","article":"Noi nu existăm în lume. Nu în cea pe care o visăm și despre care scriem, desenăm, cântăm, plângem și în care desigur, am vrea să ne retragem.\n\nTotuși în alte lumi existăm: în cele frânte sau strâmbe de-a dreptul. Suntem prezenți ca durere în coasta multora dar și ca pansament pentru cei răniți de oamenii în care ei au avut încredere odinioară.\n\nNu este nevoie de noi la bine ci la rău, probabil. Oricum, omul nu se lecuiește.\n\nDe câte ori în încercarea de a face bine unui rău, nu ne-am ales cu lovituri? Tot noi! Nu te băga să ajuți dacă nu ți se cere. E cel mai înțelept. Degeaba! Ești tentat să repeți greșeala sau să faci una nouă.\n\nCu cât mai multe greșeli cu atât mai multă experiență și înțelepciune în a le aplica cât mai corect. ,,Repetiția e mama învățăturii” dar nu a spus nimeni în ce anume.\n\nRămâi în lumea ta și intră în ale altora doar la invitația lor, doar când ți se cere ajutorul. În rest visează, desenează, plângi după lumea mult dorită. Poate îți face bine, totuși. Poate îți va da motiv să fii ce-ți dorești și vei deveni probabil un om liber.\n    ","previous":{"slug":"taci","title":"Taci!"},"next":{"slug":"principiile-mele-stupide","title":"Principiile mele stupide"}},{"author":"Andra Cozma","date":"2015-03-20T18:12:50.000Z","slug":"taci","status":"publish","title":"Taci!","excerpt":"Dacă vrei să faci ceva cu viața ta, taci. Când te decizi să-ți selectezi oamenii din jurul tău, taci. Pe  ","article":"Dacă vrei să faci ceva cu viața ta, taci. Când te decizi să-ți selectezi oamenii din jurul tău, taci.\n\nPe prea puțini îi interesează cu adevărat despre ce simți și faci tu. Restul sunt doar comentatorii de pe marginea… prăpastiei.\n\nVei fi subiect de bârfă. Mereu. Bârfa este un liant social pentru mulți. Tu fii în afara acestei lumi! În afara accepțiunilor altora vizavi de ceea ce înseamnă viața și cum trebuie s-o trăiești. Nu ei te trăiesc pe tine!\n\nEste important ce zici tu despre propria ta persoană și nu alții. Când ai un eșec: „Ia uite-l și pe ăla, n-a reușit să facă nimic cu viața lui!” Când ai o reușită în viață: „Sigur a făcut el ceva necinsit de are tot ce are!”\n\nÎn ambele cazuri, taci. Nu da informație pentru (non)gândirea altora. Totuși, nu este foarte rău faptul că ei șușotesc despre tine când tu te întorci cu spatele. Ești subiectul principal de discuție pentru ei. Ești în centrul atenției lor, dar… trebuie să-ți vezi mai departe de drum.\n    ","previous":{"slug":"fericire-n-visuri-scrise","title":"Fericire-n visuri scrise"},"next":{"slug":"lumi","title":"Lumi"}},{"author":"Andra Cozma","date":"2015-03-12T18:12:50.000Z","slug":"fericire-n-visuri-scrise","status":"publish","title":"Fericire-n visuri scrise","excerpt":"Eu sunt fericită cu adevărat când scriu. Nu spun că nu există și alte momente de fericire.  \"","article":"(Autor: Dumitru Doruța)\n\nEu sunt fericită cu adevărat când scriu. Nu spun că nu există și alte momente de fericire. Există. Dar abia acum am realizat că scrisul mă face atât de fericită. Asta după ce o perioadă am renunțat. Credeam că e un timp risipit. Ceva ce alungă plictiseala, un mod de a împărtăși celorlalți din trăirile, din sentimentele și chiar din cunoștințele tale.\n\nE… da uite că nu-i așa! Unde era problema? Acum am înțeles. Îmi place să redactez articole. Dar eul meu cel veritabil se regăsește cel mai mult în proze scurte pentru adulți blazați, în povești cu animale pentru cei mici și în visul meu cel marede a scrie un roman compus din imagini de sentimente. Sunt fără regrete, redactor. Sunt un redactor de timp liber. Și nu-mi ajunge timpul pentru a deveni un scriitor! Am povestea, dar mi-e prea teamă să nu dau greș.\n\nȘi, cel mai frică mi-e că dând greș, mi-aș pierde visul cel mai important. Prefer să mă ascund, pretextând că îmi ajunge să fiu redactor. Nu știu dacă procedez bine conservând acest vis pentru mai târziu. Pentru când o să fiu bătrână. Dar de unde știu că o să ajung vreodată bătrână la intensitatea cu care curge viața? De un lucru sunt sigură. Că mi-a făcut plăcere să vă povestesc despre visul meu cel mai drag și mai intim. Voi mai visați încă sau v-ați transformat visurile în realitate?\n    ","previous":{"slug":"rani","title":"Răni"},"next":{"slug":"taci","title":"Taci!"}},{"author":"Andra Cozma","date":"2015-03-12T18:12:50.000Z","slug":"rani","status":"publish","title":"Răni","excerpt":"Te uiți înapoi în trecut, analizezi prezentul și încerci să prevezi mișcările pe care viitorul le va face în ceea  ","article":"Te uiți înapoi în trecut, analizezi prezentul și încerci să prevezi mișcările pe care viitorul le va face în ceea ce te privește.\n\nMulți dintre noi poate am fost rând pe rând, atât buni cât și salbaticiuni ce scoteau numai flăcări pe gură și care aruncau cu bolovani în jurul lor.\n\nUnii își regretă faptele, alții continuă să fie așa. E mai plăcut să descarci pe moment, în unele dintre cele mai oribile feluri, toată tristețea, mânia din suflet. Măcar te simți ușurat după.\n\nDe asemenea, ți-e mai bine să minți, să-ți vezi interesul și să rănești oamenii din jurul tău, nu? Câți dintre noi nu am provocat răni adânci altora? Câți nu am făcut rău și am regretat apoi? Câți nu au avut o plăcere morbidă în a-i vedea pe alții suferind? \\[custom:pub\\]\n\nOricum, trecutul înregistrează… totul. Acesta se redă apoi, precum un disc vechi și exact când te aștepți mai puțin. Se redă „melodia” despre cum ai fost tu ca om. Ori de câte ori îi revezi pe cei care i-ai rănit, o să te cuprindă transpirații reci (în cazul în care mai ești om cât de cât). Le vei simți privirea plină de ură, regret și îi vei vedea că se feresc de tine. Realizezi faptul că ei nu vor să mai știe nimic de tine.\n\nVine momentul pentru toți cei care am rănit cu sau fără motiv, să culegem roadele faptelor noastre. Este momentul în care conștiința ne devine călău și ia locul umilului sfetnic, ce odinioară ne oferea soluții pentru orice problemă.\n\nSuntem oameni și evoluăm din greșelile făcute și nu din teoria a ceea ce nu trebuie să zici sau să faci. De noi depinde totul. Vom continua să rănim sau să devenim oameni mai buni? Tu singur poți afla ce mișcări va face viitorul în ceea ce te privește. Tot ce faci plătești, pentru tot ce vorbești, răspunzi iar pentru tot ce n-ai dat, ți se vor lua – iubire, bani, sănătate, prietenie sau alte cele.\n    ","previous":{"slug":"relatia-sef-angajat","title":"Relația șef-angajat"},"next":{"slug":"fericire-n-visuri-scrise","title":"Fericire-n visuri scrise"}},{"author":"Andra Cozma","date":"2015-03-10T18:12:50.000Z","slug":"relatia-sef-angajat","status":"publish","title":"Relația șef-angajat","excerpt":"(Autor: Cătălina Cornea) Relația dintre un șef și angajat e una de subordonare oarbă, de lingușeală și supunere. Și e  ","article":"(Autor: Cătălina Cornea)\n\n_Relația dintre un șef și angajat e una de subordonare oarbă, de lingușeală și supunere. Și e o iluzie că sclavia a fost abolită._\n\n_Șefii își bat joc de angajații lor, iar vina angajaților e că acceptă și că nu își apără drepturile._\n\n_Unii muncesc din obligație, renunțând la visele lor iar șefii nu le apreciază munca. Dar prin munca oamenilor de rând unii s-au îmbogățit, prin munca oamenilor simpli se creează lumea noastră._\n\n_Iar acei mici sau mari șefi ce nu pot aprecia munca și nu își stimează angajații, nu merită să fie șefi. Sunt de părerea că relația dintre anagajat și angajator să fie una de colaborare, susținere și apreciere._\n\n_Muncim pentru bani, muncim pentru a supraviețui, uitând de visele și dorințele noastre. Dar un șef bun ar trebui să își motiveze angajații, să îi susțină și să îi facă să se simtă bine la muncă._\n\n_Dar șefii doar își bat joc de angajații lor. Țipete, nervi și stres, asta vedem la prea multe locuri de muncă._\n\n_La fiecare interviu la care am fost la întrebarea ce e cel mai important la un loc de muncă am răspuns că oamenii, fiindcă acest lucru este foarte important._\n\n_Văd des oameni ce vin stresați de la lucru, ce se ceartă zi de zi cu colegii sau cu șeful._\n\n_Oameni ce sunt șefi pe doi trei lucrători, dar devin foarte îngâmfați și mândri, oameni ce sunt gata să bârfească și să mituiască doar ca să obțină un post mai bun._\n\n_Sunt șefi ce țipă în loc să vorbească. Și nici nu încerca să ai idei cum să îți ușurezi sau să o îmbunătățești munca. Nu considera faptul că va gândi șeful pentru tine, tu doar muncește cu „gura închisă”, iar când o deschizi, fă-o doar cu permisiunea șefului și spune-i doar ceea ce vrea să audă. Nu încerca cumva să îți critici șeful chiar dacă a greșit._\n\n_Taci și acceptă sau dă-ți demisia, asta îți va spune orice șef sau șefuleț._\n\n_Ura predomină în relația dintre șef și angajat dar poate dacă ar predomina înțelegerea, angajații vor fi mai fericiți și vor lucra mai bine._\n\n_Dragi șefi încercați să nu profitați de funcția voastră și construiți un mediu liniștit!_\n\n_Un angajat trebuie motivat dar și ascultat. O critică constructivă ar trebui să fie bine venită și din partea șefului dar și a muncitorilor._\n\n_Poate e deja timpul să renunțăm la sclavie, șefii să devină lideri și totodată o inspirație pentru lucrători. Angajații trebuie să renunțe la lingușiri penibile și idiolatrizări._\n\n_Șeful este și el om. Probabil acesta a fost cândva un simplu angajat. Ca orice lucrător și el poate greși sau are alte probleme._\n\n_Poate dacă șefii nu își vor mai bătea joc și nu și-ar vărsa nervii pe muncitori, atunci nici muncitorii nu își vor mai descărca nervii acasă._\n\n_Pare un cerc închis, șeful e rău deoarece când era un simplu angajat, superiorii lui se comportau rău cu el. Pare o răzbunare pe oameni nevinovați._\n\n_Probabil dacă se va rupe acest cerc vicios, vom avea șefi buni și angajați mulțumiți._\n    ","previous":{"slug":"imaginatia","title":"Imaginația"},"next":{"slug":"rani","title":"Răni"}},{"author":"Andra Cozma","date":"2015-03-09T18:12:50.000Z","slug":"imaginatia","status":"publish","title":"Imaginația","excerpt":"Ajuns la capăt de linie, desigur un drum imaginar, constați cu uimire faptul că un alt drum se deschide… la  ","article":"Ajuns la capăt de linie, desigur un drum imaginar, constați cu uimire faptul că un alt drum se deschide… la fel de imaginar, dar destul de real, de viu pentru tine. Capete de linie vom mai întâlni, însă întinderea de pământ pe care acestea sunt așezate, continuă… deci putem construi o altă și o altă linie.\n\nImaginația reprezintă „realitatea reală” pentru fiecare. Acolo trăiești idealul, acolo îți țeși dorințele. Când ceea ce este în planul real nu coincide cu dorința ta, îți imaginezi „cum ar fi dacă?”\n\nToate invențiile lumii, toate cugetările mărețe au luat naștere din pântecul „imaginației”. Poate unii oamenii s-au retras cu totul în imaginație de nu mai au contact cu lumea din jur. Nu toți știu sau mai pot să se reîntoarcă. Totuși, cine a spus că lumea reală n-ar fi un produs al imaginației? Un produs al imaginației naturii, dumnezeului sau oricărui factor ce a dus la existența noastră?\n    ","previous":{"slug":"adio-dragoste","title":"Adio dragoste"},"next":{"slug":"relatia-sef-angajat","title":"Relația șef-angajat"}},{"author":"Andra Cozma","date":"2015-03-06T18:12:50.000Z","slug":"adio-dragoste","status":"publish","title":"Adio dragoste","excerpt":"(Autor: Cătălina Cornea) Îți voi spune azi adio și vom deveni străini. De parcă timpul în care ne iubeam, nu  ","article":"(Autor: Cătălina Cornea)\n\nÎți voi spune azi adio și vom deveni străini. De parcă timpul în care ne iubeam, nu mai contează. Acum totul se preface în uitare.\n\nCăci ne-am trădat, căci ne-am rănit. Ne-am făcut promisiuni pe care nu am putut să le îndeplinim.\n\nCredeam, naivi fiind, că dragostea ne va apăra, ca va fi scutul nostru contra lumii din jur, dar fiecare dintre noi avem sabia ce tăia din iubire.\n\nȘi parcă ne răzbunam unul pe altul, pentru anumite cuvinte greșite, pentru anumite alegeri.\n\nDragostea noastră nu ne-a suportat pe noi. Nu ne-a suportat orgoliile și capriciile, nu ne-a suportat împreună.\n\nCăci nu a mai rămas nimic și doare golul ce îl simt. Credeam că te voi iubi veșnic, credeam că suntem făcuți unul pentru altul, dar ne-am trădat. Poate am înșelat destinul sau poate ne-am înșelat pe noi cu gânduri și planuri pentru amândoi.\n\nNu am știut să renunțăm la sine pentru noi. Nu am știut să îndeplinim visele noastre și nu visele mele sau ale tale.\n\nNe-am făcut atât de mult rău, în zilele când eram departe, în zilele când eram împreună.\n\nAm profitat prea mult de dragostea noastră, am folosit-o prea mult și am distrus-o, prin promisiuni false, prin mândrie și capriciu.\n\nPoate pare mai ușor să îți jertfești viața pentru iubire și moartea să unească pe veșnicie îndrăgostiții.\n\nCăci într-o lume ce nu e a îndrăgostiților, iubiții se pierd. Dragostea lor se preface în ură sau uitare și devin o altă pereche de străini.\n\nPoate ne-am iubit prea puțin, sau poate prea mult.\n\nCăci ne-am certat de atât de multe ori și am ajuns să distrugem ce a fost cel mai pur între noi.\n\nDragostea noastră s-a prefăcut în cenușă. Nici lacrimi nu ne-au mai rămas.\n\nȘi între noi e tăcere.\n\nPare că totul a fost în zadar. Și acum e doar dezamăgire. Dezamăgire față de tine, față de noi.\n\nNu am avut curajul să renunțăm la sine, nu am avut curajul să începem totul din nou, doar noi doi. Nu am avut curajul să ne creăm propria noastră lume.\n\nȘi nu ne-a mai rămas nimic , decât un singur cuvânt.\n\nAdio iubite. Adio dragoste!\n\nSursa pozei: [https://www.flickr.com/photos/photosbybrionna/4809626938/](https://www.flickr.com/photos/photosbybrionna/4809626938/)\n    ","previous":{"slug":"constienta-de-sine","title":"Conștiența de sine"},"next":{"slug":"imaginatia","title":"Imaginația"}},{"author":"Andra Cozma","date":"2015-03-04T18:12:50.000Z","slug":"constienta-de-sine","status":"publish","title":"Conștiența de sine","excerpt":"Să ajungi să fii conștient de propria ta persoană este un lucru remarcabil. Cu toate acestea, poate reprezenta un cuțit  ","article":"Să ajungi să fii conștient de propria ta persoană este un lucru remarcabil.\n\nCu toate acestea, poate reprezenta un cuțit cu două tăișuri. Conștiența de sine aduce la suprafață și cea mai întunecată latură a ta.\n\nO latură de care ai vrea să scapi, s-o duci unde numai timpul știe cum s-o îngroape. Prin a fi conștient de tine, practic simți atât de intens și dureros trăirile celor din jur, încât rămâi fără cuvinte.\n\nDevii atât de lucid… înțelegi foarte bine vorbele și intențiile oamenilor încât ai prefera mai degrabă să te prefaci într-un struț. Să stai acolo liniștit în nisipul tău, fără să auzi și să vezi ceva.\n\nDin păcate acest lucru nu mai este posibil. Nu pentru tine. Mulți de-a lungul timpului au jucat atât rolul struțului cât și al celor curajoși care și-au asumat tot ceea ce simt. Pentru unii însă, deja totul a devenit într-atât de clar, ireversibil de transparent, încât le copleșește propria viață.\n\nUneori ți-ai dori să existe fân în locul creierului și piatră în locul inimii. În această lume, unii ajung să îmbătrânească înaintea vârstei lor trupești iar mintea să le devină prea rapidă și imprevizibilă.\n\nAtât timp cât totuși vor folosi totul în a-i preveni, ajuta pe alții și vor încerca cât pot să se autoprotejeze, va fi bine.\n    ","previous":{"slug":"o-realizare-intima-de-a-fi","title":"O realizare intimă de a fi"},"next":{"slug":"adio-dragoste","title":"Adio dragoste"}},{"author":"Andra Cozma","date":"2015-02-26T18:12:50.000Z","slug":"o-realizare-intima-de-a-fi","status":"publish","title":"O realizare intimă de a fi","excerpt":"(Autor: Cătălina Cornea) Realizez că nu am realizat nimic şi mă pierd în gânduri, mă pierd în vise. Dar şi  ","article":"(Autor: Cătălina Cornea)\n\nRealizez că nu am realizat nimic şi mă pierd în gânduri, mă pierd în vise.\n\nDar şi visul meu e o realizare, o realizare a minţii mele.\n\nŞi astfel realizez că orice gând, orice cuvânt , orice faptă , ce vine din suflet contează mai mult decât ceva material.\n\nRealizările mele sunt jocurile de cuvinte printre care mă ascund.\n\nDes aud cum oamenii zic că nu au realizat nimic şi devin trişti, fără a preţui ceea ce au, fără a încerca să îi facă pe cei din jur fericiţi şi prin cuvinte şi prin multe altele decât prin bani.\n\nNu sunt realizări doar acţiunile ce ne aduc profit.\n\nIubirea ar trebui să fie cea mai mare realizare a noastră, iubirea faţă de familie, prieteni, faţă de jumătatea noastră.\n\nUităm că ceea ce am devenit şi ceea ce suntem e de asemenea o realizare. Uităm că a fi oameni buni e cea mai importantă sarcină a noastră. Să nu ne pierdem pe noi înşine, să ne păstrăm puritatea ar trebui să fie considerată cea mai dificilă realizare pe care o posedăm.\n\nDacă am face o listă cu realizări, am include ce fel de persoane am devenit? Sau am include doar ce şcoală am terminat, unde am lucrat, ce am învăţat? Dar cum rămâne cu realizarea intimă de a fi? De a răbda şi de a crede? De a iubi şi de a spera? Ascundem realizările sufletului în diplome şi certificate, în foi şi obiecte.\n\nNe distrugem gândidu-ne că nu avem nici o realizare semnificativă, în loc să ne apreciem aşa cum suntem.\n\nNe vom putea realiza visele când ne vom cunoaşte sufletele. Când vom înţelege că e nevoie să ne realizăm mai întâi ca oameni.\n\nNe aşteptăm în fiecare zi să facem ceva semnificativ, ceva palpabil, dar cele mai însemnate lucruri sunt acele clipe în care ne jertfim timpul pentru a face pe cineva fericit.\n\nNe pierdem atât de des prin chestiile materiale şi uităm de a ne acorda timp. Uităm să credem în noi înşine.\n\nAş vrea să realizăm mai multe sentimente sincere, decât obiecte materiale. Aş vrea să uităm din când în când de regretele ce le avem şi să dăruim timpul celor dragi.\n\nSursa: [https://www.flickr.com/photos/xclios/6803524896/](https://www.flickr.com/photos/xclios/6803524896/)\n    ","previous":{"slug":"uneori-mai-mor","title":"Uneori mai mor"},"next":{"slug":"constienta-de-sine","title":"Conștiența de sine"}},{"author":"Andra Cozma","date":"2015-02-25T18:12:50.000Z","slug":"uneori-mai-mor","status":"publish","title":"Uneori mai mor","excerpt":"(Autor: Doruța Dumitru) Câteodată sunt o altfel de persoană, una în care nu mă recunosc. Fără motiv, devin un eu  ","article":"(Autor: Doruța Dumitru)\n\nCâteodată sunt o altfel de persoană, una în care nu mă recunosc. Fără motiv, devin un eu trist, obosit, lipsit de forță. Poate să existe și un motiv, dar e atât de pal, de șters, că nici măcar eu nu mi-l aduc aminte. În acele zile mi se pare că nu o să reușesc nimic din ceea ce îmi propun, în ciuda oricăror strădanii. Mă las pradă piederii eului, ca și când aș băut un vin slab, dar amestecat cu droguri.\n\nVinul e pierderea, drogul – neputința de a mă ridica, cel puțin pentru moment. Când sunt alta, nimic nu îmi place, nimic nu mă bucură. Mă delectez de cădere, până când mă apropii de solul ce-ți frige tălpile. Atunci îmi întind deodată aripile, la început mișcate lin de fire nevăzute. Mă întorc încet înapoi.\n\nMi-a remarcat cineva căderea sau ridicarea? Probabil că nu ați văzut nici una, nici alta. Totul se petrece înăuntru, iar eu sunt în mare parte, un actor bun.\n    ","previous":{"slug":"viata-pendulare-intre-atunci-si-acum","title":"Viața – pendulare între atunci și acum"},"next":{"slug":"o-realizare-intima-de-a-fi","title":"O realizare intimă de a fi"}},{"author":"Andra Cozma","date":"2015-02-21T18:12:50.000Z","slug":"viata-pendulare-intre-atunci-si-acum","status":"publish","title":"Viața – pendulare între atunci și acum","excerpt":"(Autor: Doruța Dumitru) Păstrăm o mulțime de lucruri. Relicve ale zilelor trecute. Le numim amintiri. Odată cu trecerea anilor, cutiile  ","article":"(Autor: Doruța Dumitru)\n\nPăstrăm o mulțime de lucruri. Relicve ale zilelor trecute. Le numim amintiri. Odată cu trecerea anilor, cutiile se adună. Păstrăm cercei ruginiți, brățări demodate, inele cu pietre lipsă, bilețele de dragoste, etc.\n\nNe apucăm uneori să le selectăm. Ne alegem cu două grămezi: una mică, unde așteaptă cele care pot rămâne și una uriașă, compusă din cele de care ne putem lipsi.\n\nÎnsă când vine momentul să le aruncăm, nu ne lasă inima să renunțăm la prea multe.\n\nFiecare lucrușor din grămada cea mare capătă chiar mai multă importanță decât cea pe care o are în realitate. Căci, precum bine știți, rareori avem răgazul să le scoatem din cutii și să călătorim în trecut.\n\nDar niciunul dintre aceste obiecte neînsuflețite, chiar niciunul, nu este în stare să redea gustul primului sărut, fiorul primelor întâlniri ori pasiunea primelor nopți împreună. Aceste resturi ale unei vieți apuse nu pot reconstitui sentimentele care ne-au năpădit când am avut prima ceartă mai importantă, când am fost trădați prima oară ( și nu mă refer aici la infidelitate) sau amarul primei împăcări.\n\nDoar sufletul este cel care a absorbit precum un burete totul și se chinuie să uite ce a fost rău și să conserve pentru veșnicie tot ce a fost cu adevărat frumos în viața noastră!\n    ","previous":{"slug":"indemnuri","title":"Îndemnuri"},"next":{"slug":"uneori-mai-mor","title":"Uneori mai mor"}},{"author":"Andra Cozma","date":"2015-02-17T18:12:50.000Z","slug":"indemnuri","status":"publish","title":"Îndemnuri","excerpt":"Când oamenii sunt cei pentru care te întristezi, fie că le plângi de milă pentru problemele lor fie că ei  ","article":"Când oamenii sunt cei pentru care te întristezi, fie că le plângi de milă pentru problemele lor fie că ei au fost cei care te-au rănit, nu uita un lucru! Viața însăși valorează atât timp cât noi o facem să valoreze.\n\nCând facem ceva bun pentru noi și alții, viața devine de neprețuit. Poate cândva ai avut grija de un bătrân, poate cândva ai salvat pe cineva de la pieire și nimeni nu te-a apreciat ba din contră te-a judecat greșit și n-ai mai continuat să faci bine.\n\nNu este important să te aprecieze cineva, să primești merite pentru fapta ta. Singura recompensă este cea a bucuriei din ochii celui pe care l-ai ajutat. Nimic mai mult.\n\nÎndemnul la a face bine a devenit deja un clișeu. Leagănul actualei și viitoarei generații de roboței, este el… internetul. El este plin cu îndemnuri spre a face bine dar dăm scroll mai departe pe wall. Vrem să mai citim un pic din presa mondenă, rețete culinare, horoscop, dezvoltare personală, ce-a mai făcut nu știu cine. Astea sunt de actualitate.\n\nA vedea pe cineva în suferință e ceva de când lumea, ceva „fumat” și n-ai ce să faci. N-ai cum să ajuți, fiecare cu crucea lui și dai mai departe scroll să vezi ce-a mai zis nu știu cine despre nu știu ce.\n\nN-ai cum să-i ajuți pe toți, sunt prea mulți, n-ai bani, n-ai timp. Nu spune nimeni să-i ajuți pe toți. Omenește nu-i posibil să fii atotputernic. Fă tot ce poți pe măsura puterilor tale și va fi suficient dar numai fă ceva!\n\nÎn inima noastră vrem să știm că e cineva acolo Sus ce are grijă de noi și care ne va feri de boli, sărăcie, suferință. Aici Jos însă, cineva se gândește și se roagă în disperare la icoană. Nu vorbesc de cea din biserici sau de pe pereții din casă. Mă refer la icoana bunătății ce-a mai rămas din oameni. La aceasta se roagă cel aflat în suferință. Mă întreb dacă pe ea cineva o restaurează? Există cutie a milei și pentru ea? Probabil.\n\nÎn încheiere, fac apel la bunătatea din mine, tine, noi, voi. Probabil să sune ocupat la început. Probabil să respingă apelul de teamă. Totuși… un fir, o antenă, un releu există undeva în fiecare din noi iar asta e cel mai important.\n    ","previous":{"slug":"retele-de-socializare","title":"Rețele de socializare"},"next":{"slug":"viata-pendulare-intre-atunci-si-acum","title":"Viața – pendulare între atunci și acum"}},{"author":"Andra Cozma","date":"2015-02-12T18:12:50.000Z","slug":"retele-de-socializare","status":"publish","title":"Rețele de socializare","excerpt":"Întodeauna vor fi atâtea lucruri de povestit despre ceea ce avem mai important – pe noi înșine. Căutăm să fim  ","article":"Întodeauna vor fi atâtea lucruri de povestit despre ceea ce avem mai important – pe noi înșine. Căutăm să fim ascultați de străini când apropiații noștri n-au timp de noi, ne irosim viețile în rețele de socializare neutilizându-le pentru un scop util nouă și ne pierdem ușor propria lume interioară.\n\nPe internet ești un simplu om, un utilizator care postează câte o fărâmă din viața sa însă nimeni nu știe ce-i adevărat în sufletul tău. Îți pierzi identitatea, viața și bucuria de a o trăi.\n\nÎn rețelele tale de socializare, mulți se pun într-o lumină favorabilă și epatează cum pot mai bine. Uneori îți fac un rău prin acest lucru. Poate tu nu ești atât de prosper cum se afișează ei că sunt. Poate tu nu ai o viață atât de interesantă ca al lor sau poate numai tu știi ce ai sau nu ai. Până și situațiile neplăcute ale multora cum sunt despărțiri, probleme de sănătate și multe altele, sunt expuse pe rețelele de socializare. Le place să primească atenție.\n\nA folosi mediul social virtual nu este rău atât timp cât există anumite limite și direcții clare ce-ți servesc obiectului tău de activitate. Este ideal ca fiecare să conștientizeze acest aspect. Timpul trece și inteligența prea multor oameni stagnează prin identificarea cu o realitate nefirească lor iar cea artificială tinde să avanseze.\n\nProbabil să avanseze într-atât încât să nu mai aibă nevoie de oameni. Să redevenim oameni!\n\nSă socializăm și în parc sau la o cafeluță, cu oamenii plăcuți nouă, evident. Să dăm un like și printr-o strângere de mână, un share și prin fapte concrete. Să ne luăm viața înapoi!\n    ","previous":{"slug":"generatii-de-sacrificiu","title":"Generații de sacrificiu"},"next":{"slug":"indemnuri","title":"Îndemnuri"}},{"author":"Andra Cozma","date":"2015-02-08T18:12:50.000Z","slug":"generatii-de-sacrificiu","status":"publish","title":"Generații de sacrificiu","excerpt":"Fiecare în sinea lui a simțit la un moment dat faptul că se împleticește în cuvinte în fața altora căutând  ","article":"Fiecare în sinea lui a simțit la un moment dat faptul că se împleticește în cuvinte în fața altora căutând astfel să se descurce pe sine.\n\nTotul se întâmplă pentru că nu vrei să te arăți slab, nu vrei să fii compătimit sau să lași prilejul unora să te manipuleze cum vor.\n\nLuptăm pentru egalitatea șanselor, pentru o viață mai bună. E bine. Atât timp cât luptăm pentru ceva, fie că e vorba de un hazard sau nu, tot e bine.\n\nNu ne-am născut pentru a fi fericiți. Nu noi ai acestor vremuri, cei din ’80-90 și ceva.\n\nNoi suntem aici să învățăm din încercările de viață spre a-i ajuta pe viitorii vlăstari să ducă neamul omenesc mai departe.\n\nSuntem o generație de sacrificiu aflați într-o ghilotină care a executat și alte generații, pentru care plătim cu capetele și noi.\n\nUnii părinții își lasă copiii să se descurce singuri în viața… să supraviețuiască, nu să trăiască. Aceștia își doresc ca odraslele lor să se zbată așa cum s-au zbătut ei… e trist.\n\nMulți părinți poate într-un târziu își dau seama că puteau face mai mult pentru copiii lor. Uneori când e cam târziu. De fapt, totul va fi cam pe atunci când ai lor copii nu vor mai avea decât amintirile, prieteniile din străini, din alte orașe, țări.\n\nEste ușor să faci un copil dar și mai ușor este să te faci că nu vezi faptul că el se chinuie. Important este să-ți agonisești mașină, plasme sau la propriu dinți în gură pentru cine ți-e alături ca partener. Toate astea când al tău copil face carii mestecând zi de zi speranțe deșarte spre o viață mai bună. A fost doar un copil și n-a avut frați. A fost doar unul și l-ai omis.\n\nDacă-i plătești școala, dacă-i mai dai din când câte ceva dar nu ce are nevoie, nu înseamnă că ai făcut totul pentru el.\n\nCea mai bună scuză a multor părinți: ,,E mare, lasă-l să se descurce.” Astfel ei s-au absolvit de orice responsabilitate asupra lor și s-au protejat de riscul de a-i chinui conștiința pentru tot ce ,,n-au putut” să facă.\n\nSă vezi atunci când copilul se va descurca… fii sigur de faptul că nu se va mai încurca cu zdrențele pe care bătrânețea ți le va lăsa pentru cârpit. Toate la timpul lor. Nu e bine să judeci pe cel ce a contribuit la suflarea ta pe acest pământ dar totuși… o faci pentru că ești și tu om.\n    ","previous":{"slug":"cuvintele","title":"Cuvintele"},"next":{"slug":"retele-de-socializare","title":"Rețele de socializare"}},{"author":"Andra Cozma","date":"2015-02-07T18:12:50.000Z","slug":"cuvintele","status":"publish","title":"Cuvintele","excerpt":"Cuvintele au fost la început. Cuvintele spuse de noi ne reprezintă. Acestea ne modelează comportamentul, starea și viața. Cuvintele ne  ","article":"Cuvintele au fost la început. Cuvintele spuse de noi ne reprezintă. Acestea ne modelează comportamentul, starea și viața.\n\nCuvintele ne aduc fericire dar și tristețe, revoluții dar și pace. În ele regăsim adevărul, în ele regăsim minciuna. Prin cuvinte ne comunicăm sentimentele, gândurile, prin cuvinte ne arătăm oamenilor.\n\nPuteam crea prin cuvinte opere de artă, putem motiva, dar și putem distruge suflete inocente.\n\nCuvintele devin o armă puternică, o armă care risipește vise dar și prin care le creează.\n\nAdmirație sau critică, susținere sau ignoranță, toate le exprimăm prin cuvinte și aceste cuvinte ne afectează sau ne motivează. De la bârfe la laude, de la laude la critici, noi ascultăm. Plângem sau râdem.\n\nCredem sau alegem să fim indiferenți. Dar versurile ne lecuiesc și alegem din nou să credem în miracolul cuvintelor.\n\nCuvintele pot oglindi și cele mai ascunse părți ale sufletului, pe care le tăinuim. Cuvintele pot răni dar și pot lecui răni.\n\nDar dacă putem inspira prin cuvinte simple, de ce alegem să jignim, să rănim și să mințim? De ce alegem să distrugem, în loc să creăm? Un simplu ,,te iubesc” te poate face cea mai fericită iar ,,vreau să ne despărțim” cea mai tristă. E de ajuns un banal ,,va fi bine” și poți să crezi din nou în tine.\n\nE de ajuns un simplu ,,nu faci nimic bun” și devii nemotivată. Îți spune cineva că ești frumoasă, vezi în oglindă un chip frumos iar dacă îți spune cineva că ești urâtă așa și te simți. Dar niciodată să nu lași cuvintele să te distrugă.\n\nNiciodată să nu crezi în cuvintele altora, crede în tine. Renunță la naivitate și ascultă doar pe cei ce îți doresc binele. Nu ignora sfaturi și critica constructivă, ignoră doar cuvintele rele spuse de oameni răi. Ascultă cuvintele și alege-ți prietenii. Ascultă și vorbește, folosește cuvintele pentru a face bine, nu rău.\n    ","previous":{"slug":"liniste-tacere","title":"Liniște, tăcere"},"next":{"slug":"generatii-de-sacrificiu","title":"Generații de sacrificiu"}},{"author":"Andra Cozma","date":"2015-02-07T18:12:50.000Z","slug":"liniste-tacere","status":"publish","title":"Liniște, tăcere","excerpt":"Liniștea, tăcerea pot spune mult mai multe decât cuvintele. Tăcerea poate însemna ignoranță sau poate frica de a spune ce  ","article":"Liniștea, tăcerea pot spune mult mai multe decât cuvintele. Tăcerea poate însemna ignoranță sau poate frica de a spune ce simțim. Liniștea poate consola mult mai bine decât și o mie de cuvinte. La fel ca și cuvintele, tăcerea poate răni. La fel ca și cuvintele poate distruge. Liniștea e când tăcerea nu mai devine atât de dureroasă, ci se preface într-un leac. Liniștea de a tăcea când ești alături de cei dragi, liniștea de a asculta altceva decât cuvintele.\n\nUrăsc tăcerea, iubesc liniștea. Iubesc calmul de după o furtună de cuvinte jignitoare. Și de atât de multe ori îmi doream să îmi vorbească urât dar să îmi vorbească, de atâtea ori aș fi preferat și cele mai oribile cuvinte doar să îmi zică ceva. Tăcerea m-a rănit mai mult decât cuvintele într-o relație de dragoste. Cuvintele m-au rănit mai mult decât tăcerea într-o relație de prietenie. Dar acum, prețuiesc liniștea dintre noi, dintre mine și iubit, dintre mine și cei dragi. Dar trebuie să înțelegem și tăcerea, și poate câteodată să o admirăm.\n\nCăci mai mult vom aprecia un om ce tace decât un om ce vorbește mult și inutil. Poate asociem tăcerea cu inteligența, cu discreția, dar asta doar pentru oamenii ce nu îi știm. Tăcerea unui om drag e dureroasă, căci ai vrea să știi ce gândește, ai vrea să îți spună de ce e trist. Vrei să simți și tu ce simte el. Dar el îți răspunde doar prin tăcere. Și tăcerea devine tot ce mai aveți. Tăcerea e sfârșitul oricărei relații, fie ea de prietenie sau de dragoste. Căci nu ne mai vorbim cu cei pe care cândva îi credeam prieteni. Alegem să răspundem prin tăcere unor oameni ce ne-au făcut rău, alegem cuvintele cu cei ce ne fac să ne simțim bine.\n    ","previous":{"slug":"la-multi-ani-tata","title":"La mulți ani, tată!"},"next":{"slug":"cuvintele","title":"Cuvintele"}},{"author":"Andra Cozma","date":"2015-02-05T18:12:50.000Z","slug":"la-multi-ani-tata","status":"publish","title":"La mulți ani, tată!","excerpt":"(Autor: Cătălina Cornea) Astăzi e ziua tatălui meu și m-am gândit că cel mai frumos cadou ar fi să îi  ","article":"(Autor: Cătălina Cornea)\n\nAstăzi e ziua tatălui meu și m-am gândit că cel mai frumos cadou ar fi să îi scriu o mulțumire. Îi mulțumesc pentru că m-a educat și mi-a oferit tot ce mi-am dorit. Eu nu am fost fiica ideală, am făcut greșeli, prea multe. Tatăl îți arată lumea așa cum este ea, oricât de naivă nu ai fi, tata e cel care te trezește la realitate când copilăria s-a terminat.\n\nDiscuții serioase și glume, certuri și împăcări, astfel, relația tată-fiică. Dar mai presus de toate e susținerea și sprijinul moral. Și știi că tatal mereu te va proteja, te simți în siguranță, știind că ai pe cineva care te va primi acasă cu brațele deschise. Tatăl e primul care te învață despre lume, despre oameni și despre viață. Acum îl înțeleg mai bine ca niciodată. Poate prea târziu, poate prea devreme. Poate încă nu sunt atât de matură precum ar vrea el. Îi mulțumesc pentru toate sfaturile date, îi mulțumesc pentru susținerea acordată chiar și când greșeam.\n\nChiar dacă mă supăram când mă certa, știu că o făcea spre binele meu. Dorea să ajung cineva. Dorea să fie mândru de mine, dar și eu să mă simt împlinită că am realizat ceva. Mereu ne vom certa cu părinții, căci vom avea viziuni diferite. Dar ne educăm unii pe alții și ne înțelegem. Eu învăț ceva de la tată, iar el de la mine. Pare ciudat dar e atât de plăcut să vorbești câteodată cu el.\n\nTatăl meu e glumeț dar și serios, e responsabil și nu m-a lăsat să o iau pe căi greșite. E prea greu să educi un copil când sunt atât de multe tentații în jur. Dar eu sunt mândră de el și sper că și el de mine, chiar dacă ambii avem defecte. Și chiar și când ne certam, ne împăcam repede. Nu eram supărați unul pe altul. Iartă-mă dar tată dacă te-am dezamăgit uneori, iartă-mă pentru că sunt atât de leneșă uneori dar fii mulțumit că m-ai educat atât de bine.\n\nAcum îți sunt recunoscătoare pentru tot ce mi-ai dat și ce îmi vei da. Până la urmă oricât de mulți prieteni nu ai avea, tot părinții sunt cei care te ajută necondiționat. La mulți ani, tată!!! Îți doresc sănătate, căci restul le ai, cea mai frumoasă soție și doi copii mari care îți mulțumesc pentru tot.\n    ","previous":{"slug":"prieteni-ingeri","title":"Prieteni îngeri"},"next":{"slug":"liniste-tacere","title":"Liniște, tăcere"}},{"author":"Andra Cozma","date":"2015-02-05T18:12:50.000Z","slug":"prieteni-ingeri","status":"publish","title":"Prieteni îngeri","excerpt":"(Autor: Cătălina Cornea) Îngerii există aici pe pământ, ei au chip de oameni. Oameni ce îți devin familie sau prieteni.  ","article":"(Autor: Cătălina Cornea)\n\nÎngerii există aici pe pământ, ei au chip de oameni. Oameni ce îți devin familie sau prieteni. Oameni ce strălucesc pentru tine, ce trăiesc pentru tine. Eu mi-am găsit îngerul cu chip de om. Și poate nu îl merit. Poate e prea bun și prea blând cu mine. Și poate de prea puține ori îi mulțumesc dar știu că dacă nu ar fi el, viața mea nu ar mai fi atât de fericită. Și mă simt mereu protejată.\n\nEl e doar un simplu om, cu probleme, cu tristeți și bucurii, dar pentru mine e îngerul meu păzitor. Cu el simt liniștea. Și el îmi îndeplinește multe dorințe, poate prea multe. Cu el pot vorbi despre orice, cu el pot și râde și plânge. Și nu am teamă să fiu sinceră, căci știu că mă va înțelege și nu mă va judeca, știu că mă va ajuta.Îmi știe secretele, îmi știe visele. Știe tot despre mine. Fericirea mea e si a lui, se bucură și el când sunt fericită, plânge și el când plâng și eu.\n\nÎi sunt atât de recunoscătoare pentru tot ce a făcut pentru mine. Îi sunt recunoscătoare pentru că mă acceptă așa cum sunt, cu atât de multe defecte, cu atât de multe probleme. Îi sunt recunoscătoare pentru că m-a ajutat atât de mult și când eram fericită dar și în cele mai grele clipe. Știu că orice nu s-ar întâmpla cu mine, el va fi lângă mine.\n\nȘi poate de aia îl asociez cu un înger păzitor. Poate cândva îmi doream mulți prieteni, dar acum știu că e mai bine să ai un prieten bun decât mulți dar falși. El m-a învățat ce înseamnă prietenia. Prietenia înseamnă să dăruiești fără a cere nimic în schimb, prietenia înseamnă să asculți, prietenia înseamnă sinceritate. Da, știu, că e doar un om, dar pentru mine e un miracol, pentru mine e o rază de lumină.\n\nSperanța ar avea chipul lui. Iubiți-vă prietenii cum vă iubiți pe voi înșivă. Îngerii există printre noi.\n    ","previous":{"slug":"un-om","title":"Un om"},"next":{"slug":"la-multi-ani-tata","title":"La mulți ani, tată!"}},{"author":"Andra Cozma","date":"2015-02-02T18:12:50.000Z","slug":"un-om","status":"publish","title":"Un om","excerpt":"Când stai și-ți enumeri bucuriile vieții, uneori pierzi șirul minusurilor lor și te oprești o clipă. Oare când îți va  ","article":"Când stai și-ți enumeri bucuriile vieții, uneori pierzi șirul minusurilor lor și te oprești o clipă.\n\nOare când îți va veni și ție rândul? Cât mai trebuie să aștepți? Ce trebuie să aștepți? Nu știi… Nimeni nu știe ce-l face pe om fericit.\n\nUnii mulțumesc cerului că au scăpat de boli grave, alții se pregătesc să fie întâmpinați de către acesta.\n\nDeși sunt regrete amare, urmează totuși o eliberare.\n\nAceastă eliberare dezrădăcinează, smulge, taie legăturile, lăsând în urmă pentru ceilalți povara iubirii purtate celui eliberat. Acesta-i ciclul vieții.\n\nCe fac cei care nu sunt eliberați de propria așteptare? Probabil că numără în continuare minusurile.\n\nMoartea poate fi o eliberare mult mai de preț decât nimicul pe care viața le-a oferit-o din prea plinul său cu de toate.\n\nViața ți-o faci singur dar asta nu înseamnă că nu trebuie să mai pui și un bilet la ,,loterie” din când în când. Norocul tău dacă-ți iese biletul. Până atunci, trăiești încercând să obții ce alții au deja fără prea mare efort.\n\nDe atâta supărare corpul îți poate ceda și nu vei mai fi apt să mai vezi posibilele bucurii care apar spre finele vieții. Vorbesc despre acel fine care poate fi oricând.\n\nPoate fi atunci când sufletul tău simte că nu mai poate continua și renunță la tot… indiferent de vârsta corpului care-l găzduiește. Uneori obosești.\n\nÎți știi corpul tânăr dar totuși tu simți nevoia să te retragi precum bătrâneii… într-un loc ferit de zgomot, frig, lume multă și vrei să-ți mângâie sufletul o pisicuță, un cățeluș sau o floare din ghiveci… lucruri simple.\n\nNe-am născut în simplitatea vieții, apoi am fost învățați să luăm cât mai mult de la ea deși… ai noștri bătrâni aleg liniște, pace, bucurii simple ale vieții.\n\nÎn scurta noastră călătorie, independent de noi, ne vom întoarce dintr-un om, acolo de unde am pornit – din nimic.\n    ","previous":{"slug":"paradis-sau-iad","title":"Paradis sau iad?"},"next":{"slug":"prieteni-ingeri","title":"Prieteni îngeri"}},{"author":"Andra Cozma","date":"2015-01-31T18:12:50.000Z","slug":"paradis-sau-iad","status":"publish","title":"Paradis sau iad?","excerpt":"(Autor: Cătălina Cornea) Paradis sau iad? Singur în paradis sau împreună în iad? Ce ați alege? Când așteptarea în sfârșit  ","article":"(Autor: Cătălina Cornea)\n\nParadis sau iad? Singur în paradis sau împreună în iad? Ce ați alege?\n\nCând așteptarea în sfârșit se preface în nopți petrecute împreună, când distanța nu mai e un obstacol, atunci trăiești un vis. Dar și coșmarurile sunt vise.\n\nDragostea nu e decât o antiteză, e fericire și chin, e jertfă și împlinire.\n\nCredeam că raiul e să trăiești cu persoana de care ești îndrăgostit, credeam că totul va fi bine când vom fi împreună. Dar suntem alungați din Eden. Viața ne lovește. Iar zilele de iubire se prefac în zile de ceartă și lacrimi.\n\nȘi chiar dacă câteodata credem că nu mai avem răbdare, dragostea ne dă puteri. Puteri să stingem flăcările, puteri să trecem peste prăpastii.\n\nPare mai ușor să pleci, să îl lași pe el cu problemele lui, dar preferi să rămâi, preferi să înfrunți tot ce se întâmplă, împreună. Căci dacă pleci, îți va părea rău. Vei regreta mereu că l-ai părăsit. Aș prefera chinurile împreună, decât regretele de una singură.\n\nȘi doar sper că vor veni zile mai bune, că vom fi din nou pe norul din rai.\n\nNu renunț nici azi, nici mâine! Dragostea va fi scutul meu.\n\nȘi îndrăgostiții sunt cei ce omoară dragostea. Îndrăgostiții ce nu pot renunța la egoism, ce nu pot lupta, ce nu se pot jertfi.\n\nDragostea devine o luptă, cu tine însuți.\n\nDoar în brațele iubitului/iubitei vei găsi liniștea, chiar dacă în jur iadul se dezlănțuie.\n\nNu renunțați niciodată la dragoste, renunțați la mândrie, renunțați la capricii!\n\nIubire, apără-mă de oameni și de mine, apără-ne pe noi, îndrăgostiții, de distrugere.\n    ","previous":{"slug":"un-scop","title":"Un scop"},"next":{"slug":"un-om","title":"Un om"}},{"author":"Andra Cozma","date":"2015-01-30T18:12:50.000Z","slug":"un-scop","status":"publish","title":"Un scop","excerpt":"Nu prinzi mereu gândul acela… să-i spunem norocos și care-ți șoptește răstit despre faptul că trebuie să continui cu ce  ","article":"Nu prinzi mereu gândul acela… să-i spunem norocos și care-ți șoptește răstit despre faptul că trebuie să continui cu ce ai început. De multe ori, acesta îți scapă exact așa cum l-ai prins, reîntorcându-te la nonsensul specific firii umane – cel de a nu găsi un scop decât atunci când știi că vin și rezultatele.\n\nFrecvent se întâmplă ca rezultatele muncii noastre să nu apară sau să fie foarte modeste la început. Începutul poate dura zile, luni, ani, o viață întreagă. Probabil poți fi apreciat mult prea târziu… poate când tu nu vei mai ști nimic de tine. Orice este posibil. De multe ori, prin munca pe care o depunem, noi înșine devenim un rezultat, o valoare, un scop atins.\n\nFiind limitați de „bucla” în care suntem și pe care o numim viață, nu reușim să ne vedem pe noi înșine – cine suntem cu adevărat.\n\nCu toate acestea, totuși vrem ca alții să ne poată vedea. Cum vine asta?\n    ","previous":{"slug":"forme","title":"Forme"},"next":{"slug":"paradis-sau-iad","title":"Paradis sau iad?"}},{"author":"Andra Cozma","date":"2015-01-29T18:12:50.000Z","slug":"forme","status":"publish","title":"Forme","excerpt":"Lumea se învârte în funcție de cercul fiecăruia, fie el un pic întrerupt sau întreg. Pentru soarele de pe cer,  ","article":"Lumea se învârte în funcție de cercul fiecăruia, fie el un pic întrerupt sau întreg.\n\nPentru soarele de pe cer, apa din mări sau pentru țărâna pe care calci, nu contează ce și cine ești. N-a contat niciodată. Ai fost doar un simplu punct pe axa timpului. Un mic punctuleț care se mai muta ici-colo. El se deplasa când în amintiri și ruminații intense, când într-un viitor despre care nu se știe nimic. Totul alb, nescris, inexistent.\n\nAvem nevoie de povești și de alinare care să ne ajute. Astfel, putem umple goliciunea incertitudinii a ce nu s-a întâmplat sau a ceea ce nici nu se va întâmpla. Nu așa cum credem noi. Nu atunci când vrem noi.\n\nSuntem doar punctulețe. Punctulețele legate între ele, formează linii, liniile forme. Fie că sunt cercuri, pătrate, triunghiuri, steluțe sau inimioare, totul e posibil numai atunci când punctulețele se unesc. Până atunci, nimic nu va conta.\n\nDe unul singur, este mai greu să contezi.\n    ","previous":{"slug":"dragostea-nu-se-masoara-n-km-ii","title":"Dragostea nu se măsoară-n km II"},"next":{"slug":"un-scop","title":"Un scop"}},{"author":"Andra Cozma","date":"2015-01-28T18:12:50.000Z","slug":"dragostea-nu-se-masoara-n-km-ii","status":"publish","title":"Dragostea nu se măsoară-n km II","excerpt":"(Autor: Cătălina Cornea) Și zilele treceau. Zile de lacrimi și versuri. O săptămână, două, un mesaj te iubesc și apoi  ","article":"(Autor: Cătălina Cornea)\n\nȘi zilele treceau. Zile de lacrimi și versuri. O săptămână, două, un mesaj te iubesc și apoi din nou așteptare. Îl sunam zi de zi, îi scriam zi de zi. Niciun răspuns. Nu știam unde am greșit, nu știam de ce. Și mă întrebam mereu, de ce? Doream un răspuns. Doream să mă înjure, să mă jignească, dar să îmi răspundă.\n\nTăcerea te rănește mai mult și decât jignirile. Și așteptam să îmi răspundă, zi de zi mă chinuiam. Și adormeam cu lacrimi în ochi, și cu gândul la el. Doream să îl simt aproape. Iar eu credeam că poate, totuși, mă iubește. Mă întrebam ce nu i-a plăcut, mă uram pe mine pentru ce sunt. Acceptasem că nu mai suntem împreună după săptămâni de tăcere. Acceptasem că nu mă mai iubește.\n\nDar poate nici nu m-a iubit vreodată. Încercam să mă conving că s-a terminat. Dar când nu ești cu persoana iubită, te simți incompletă. Dar timpul trecea, lacrimile îmi erau secate. Mă gândeam la el dar știam că nu vom mai fi împreună. Dar după 2 luni de la ulimul sărut din gară, i-am scris. Nu știu de ce. Pe 25 mai i-am trimis mesajul la care mi-a răspuns. Îmi zicea că vrea să plângă. Îmi era teama de fiecare cuvant ce îl scriam , imi era teamă să nu îl supăr din nou. Ne-am iertat, ne-am vorbit și ne doream din nou să ne iubim.\n\nMă cheama din nou la el. Îmi era dor și îl iubeam. Și din nou ne-am certat. Iar eu a doua zi eram cu bagajele făcute, cu telefonul în mână. El nu îmi răspundea.Dar eu am plecat, undeva departe, departe de casă. Cred că a fost cea mai proastă zi din viața mea. După un drum lung, el mi-a scris un mesaj că ar vrea să fie cu mine. Eu acum scriu, iar el doarme lângă mine. Suntem din nou împreună pentru că ne-am iertat. Așteptări, lacrimi , certuri, dragostea le iartă pe toate. Nu mai simți durere sau ură ci doar o teamă.\n    ","previous":{"slug":"stramb-drept","title":"Strâmb, drept"},"next":{"slug":"forme","title":"Forme"}},{"author":"Andra Cozma","date":"2015-01-24T18:12:50.000Z","slug":"stramb-drept","status":"publish","title":"Strâmb, drept","excerpt":"De mici învățăm despre faptul că nu trebuie să fim prea buni pentru că lumea va profita de noi iar  ","article":"De mici învățăm despre faptul că nu trebuie să fim prea buni pentru că lumea va profita de noi iar fiecare trebuie să învețe să tragă pentru el însuși.\n\nTot ce se întâmplă nu este oare și datorită multora din generațiile anterioare, care i-au învățat la fel pe urmașii lor? „Ca să îndrepţi lemnul strâmb, îl strâmbi invers.” (Michel de Montaigne)\n\nCând vrem să îndreptăm lumea, într-adevăr, va fi nevoie să o strâmbăm invers. Doar că noi o vom vedea dreaptă doar pe o parte. Pe partea noastră. Pe cealaltă, va rămâne strâmbă în continuare și totuși… privind dinspre ea, vom vedea și diformitatea lumii așa-zis drepte.\n\nDe aici, totul se demonstrează a fi relativ. Totul este pur și simplu. Rând pe rând, fiecare va juca rolul său: atât de drept strâmbat cât și de strâmb îndreptat. Nu e bine, nu e rău. Este pur și simplu.\n    ","previous":{"slug":"asa-este-ea","title":"Așa este ea"},"next":{"slug":"dragostea-nu-se-masoara-n-km-ii","title":"Dragostea nu se măsoară-n km II"}},{"author":"Andra Cozma","date":"2015-01-20T18:12:50.000Z","slug":"asa-este-ea","status":"publish","title":"Așa este ea","excerpt":"Este rară, fragilă, efemeră și totuși nu îndeajuns de prețuită… așa-i ea, încrederea. Vei vrea să poți prinde rădăcini undeva,  ","article":"Este rară, fragilă, efemeră și totuși nu îndeajuns de prețuită… așa-i ea, încrederea.\n\nVei vrea să poți prinde rădăcini undeva, cândva și să astepți încrezător că lumea ta va rodi.\n\nÎți schimbi locul de pe hartă, schimbi familia cu cunoștințe și încrederea cu vigilență, incertitudini. De-ale vieții vor fi altele decât au fost ieri și altele decât vor fi mâine.\n\nVântul dezrădăcinează un tot pentru a-l lăsa apoi să se planteze altundeva, altcumva. Acum, după cum e legea firii, viitorul va fi prins de ăl mai puternic și mai norocos. Emaciată, translucidă, tremurândă dar încă vie… așa-i ea, încrederea.\n\nCu toate acestea, trebuie să rămânem puternici. Să aplicăm teoria!\n    ","previous":{"slug":"deosebit","title":"Deosebit"},"next":{"slug":"stramb-drept","title":"Strâmb, drept"}},{"author":"Andra Cozma","date":"2015-01-19T18:12:50.000Z","slug":"deosebit","status":"publish","title":"Deosebit","excerpt":"Nu știi încotro să te îndrepți. Viața parcă nu-ți mai aparține. Simți că ai oferit-o altora. Atenția, timpul, cuvintele tale  ","article":"Nu știi încotro să te îndrepți. Viața parcă nu-ți mai aparține. Simți că ai oferit-o altora. Atenția, timpul, cuvintele tale – toate acestea le-ai irosit de-a lungul vremii.\n\nCu timpul pierdut nu te mai întâlnești. Ai făcut totul pentru a te apăra de ei, de a le schimba impresia greșită ce o au despre tine și de a le mai „imblânzi” cumva răutățile. Mă refer la cei care pretind faptul că au o inteligență peste medie, care se simt îndreptățiți în a-și da cu părerea despre orice și al căror sarcasm „compensează” din plin lipsa educației. Ei se plasează peste media de bolovani și sărăntoci din jurul lor.\n\nSunt oameni deosebiți și se consideră niște victime pentru că s-au născut într-un univers pe care nu l-au putut alege.\n\nAtât timp cât faci parte dintr-o lume, responsabilitatea pentru disfuncționalitatea, prostia acesteia îți aparține și ție într-o oarecare măsură. Totuși, poți face un pic mai bună lumea în care trăiești. Trebuie doar să-ți dorești cu adevărat! Cam pe unde-i găsim pe acești oameni deosebiți? Pe unele forumuri, bloguri, rețelele de socializare, în autobuz, pe o bancă în parc și în general, oriunde.\n\nÎi găsești oriunde dar ei înșiși nu se regăsesc în nimic. Sunt rebeli, neînțeleși, prea buni în toate, prea inteligenți pentru prostia acestei lumi.\n\nUnui om îi este greu să rămână sănătos din punct de vedere mental dacă refuză interacțiunea cu cei din neamul lui din diferite motive… deosebite, de altfel.\n    ","previous":{"slug":"firimituri","title":"Firimituri"},"next":{"slug":"asa-este-ea","title":"Așa este ea"}},{"author":"Andra Cozma","date":"2015-01-18T18:12:50.000Z","slug":"firimituri","status":"publish","title":"Firimituri","excerpt":"Educație aleasă, așternuturi de mătase și parfumuri scumpe, îmbietoare. Parcă-i un iz pe aici… stârv, să fie? Principii și vorbe  ","article":"Educație aleasă, așternuturi de mătase și parfumuri scumpe, îmbietoare. Parcă-i un iz pe aici… stârv, să fie?\n\nPrincipii și vorbe mărețe, pe un fotoliu confortabil de piele, aperitive alese, băuturi fine. Ca obrajii, nu?\n\nFără grijă, mereu cu protecția și alinarea hârtiilor. Focul arde tot!\n\nPrea mare, prea plin de tine. Dai pe afară! Deosebit față de ceilalți, mare ales al vieții. Țărâna-i aceeași.\n\nAdună tot, nu da nimic nimănui! Să-ți ajungă și pentru ziua de mâine! Sunt firimiturile împrăștiate de tine, altora. Îți mai amintești?\n\nAcum, servește-te! Indiferent de ceea ce suntem și de avuțiile noastre, contăm atât timp cât dăruim și altora din ce avem!\n    ","previous":{"slug":"dorintele-oamenilor","title":"Dorințele oamenilor"},"next":{"slug":"deosebit","title":"Deosebit"}},{"author":"Andra Cozma","date":"2015-01-15T18:12:50.000Z","slug":"dorintele-oamenilor","status":"publish","title":"Dorințele oamenilor","excerpt":"Poate n-au început de niciunde, poate nu se vor sfârși nici undeva și nici cândva. Vor exista mereu. Mai puțin  ","article":"Poate n-au început de niciunde, poate nu se vor sfârși nici undeva și nici cândva. Vor exista mereu. Mai puțin noi, oamenii de acum. Omul are dorința de a fi iubit, sănătos, prosper și toate cele. Chestiuni firești. Ce ar fi dacă ar avea tot ce și-ar putea dori? Ar mai apărea și alte dorințe, evident.\n\nÎndeplinirea dorințelor nu face să dispară suferința umană, nu alungă teroarea trecutului, nu alină durerea zilelor ce se scurg rând pe rând, fără un sens anume. Un sens care să poată da viață unor planuri mărețe, unor schimbări bune în lume.\n\nNoi nu ne dorim schimbarea lumii. Vrem doar schimbarea noastră dar nu într-o direcție tocmai bună. Nouă să ne fie bine și atât! Nu-i nimic de condamnat. Natura ne-a înzestrat și cu egoism. Acesta s-a dovedit util de-a lungul evoluției speciilor de pe pământ. Până la un punct, egoismul a fost important. După acest punct, am pornit de la capăt dar într-un alt mod și… totul s-a transformat în ceea ce vedeți și simțiți acum pe pielea voastră.\n\nÎmplinirea dorințelor nu echivalează cu starea de fericire. Ciclul dorințelor și împlinirilor nu are final. Natura umană nu este pregătită încă, pentru a primi binele de care are nevoie, fără a fi nefericită în continuare.\n\nSe poate ca evoluția speciei noastre să aducă totuși schimbări în bine ,la un moment dat și să evoluăm spre trepte mai înalte ale conștiinței umane. Niciun rău nu e țintuit în cuie la nesfârșit.\n    ","previous":{"slug":"cateva-idei-despre-fericire","title":"Câteva idei"},"next":{"slug":"firimituri","title":"Firimituri"}},{"author":"Andra Cozma","date":"2015-01-14T18:12:50.000Z","slug":"cateva-idei-despre-fericire","status":"publish","title":"Câteva idei","excerpt":"(Autor: Cătălina Cornea) Sunt fericită în compania persoanei iubite. Aș fi cea mai fericită femeie din lume, dacă aș avea  ","article":"(Autor: Cătălina Cornea)\n\nSunt fericită în compania persoanei iubite. Aș fi cea mai fericită femeie din lume, dacă aș avea un copil. Fericirea e o stare ce apare atunci când ai făcut un lucru bine. Pentru mine, fericirea e compusă din acele secvențe de viață când simt că niciun rău nu m-ar putea atinge. Cert este că fericirea nu este o trăire continuă și, de cele mai multe ori nu apare sine qua non.\n\nUneori este condiționată de prezența, respectiv găsirea unei jumătăți, alteori de nașterea unui copil sau de absența unor situații traumatice de viață. Opinia generală în ce privește fericirea este că aceasta ar fi o stare de mulțumire ce intervine atunci când reușești să duci la bun sfârșit un lucru pe care îl aveai de făcut. Eu cred că fericirea este, în principal, o trăire interioară, de care suntem toți capabili. Iar primul lucru pentru care trebuie să fim nespus de fericiți și să mulțumim lui Dumnezeu este pentru că ne-a chemat la viață și ne-a arătat lumea ca într-o carte de povești bogată în file. Nu este important să știm dacă după una din file urmează fericirea sau nefericirea, ci faptul că lumea are miros de pădure și gust de mango.\n\nȘtii de ce sunt eu fericită? Că nu sunt singură pe Pământ, chiar dacă de cele mai multe ori împart oamenii în buni și răi. În acele momente simt că ne-am îndepărtat de scopul inițial: să trăim în pace unii cu alții și să bucurăm împreună de munte, de mare, de animale etc. Pentru mine, fericirea este traiul în armonie cu propria persoană și, pe cît posibil, cu ceilalți. Ce este pentru tine, iubite cetitoriule, fericirea?\n    ","previous":{"slug":"inspiratie-si-teama","title":"Inspirație și teamă"},"next":{"slug":"dorintele-oamenilor","title":"Dorințele oamenilor"}},{"author":"Andra Cozma","date":"2015-01-13T18:12:50.000Z","slug":"inspiratie-si-teama","status":"publish","title":"Inspirație și teamă","excerpt":"(Autor: Cătălina Cornea) Inspirația unui om obișnuit – mult mai vastă decât îți poți imagina, prea ascunsă pentru a o  ","article":"(Autor: Cătălina Cornea)\n\nInspirația unui om obișnuit – mult mai vastă decât îți poți imagina, prea ascunsă pentru a o percepe, mult prea temătoare în fața lumii.\n\nCâți oameni n-au în tolba inimii inspirație de dăruit? Câtor oameni nu le este teamă de faptul că alții îi vor critica, descuraja sau râde de ei? Sunt atâția ce-ți spun că tu doar vrei să te plasezi deasupra lor.\n\nNu vor realiza faptul că ei deja se află mai prejos și decât propria lor persoană.\n\nMulți nu știu să facă altceva. Nu ceva diferit de răul pe care-l pot crea în jurul lor. Nu pot pur și simplu mai mult. Nu te întrista! Valorile cred în tine și te-ncurajează. Pe ele trebuie să le urmezi! Ai răbdare, taci și ascultă mai atent ce-ți șoptesc! Sunt eu inspirația, nu te teme!\n    ","previous":{"slug":"avertizare-stres-la-orizont","title":"Avertizare: stres la orizont!"},"next":{"slug":"cateva-idei-despre-fericire","title":"Câteva idei"}},{"author":"Andra Cozma","date":"2015-01-12T18:12:50.000Z","slug":"avertizare-stres-la-orizont","status":"publish","title":"Avertizare: stres la orizont!","excerpt":"Vă e cunoscută acea stare de agitație interioară, însoțită de vâjâitul din urechi și de inima ce  ","article":"(Autor: Dumitru Doruța)\n\nVă e cunoscută acea stare de agitație interioară, însoțită de vâjâitul din urechi și de inima ce a pornit-o la galop? Recunoașteți insomniile sau poate coșmarurile ce apar aproape în fiecare noapte? Fobiile, lipsa chefului de a realiza orice activitate care înainte vă producea plăcere?\n\nNe vine greu să acceptăm că noi am provocat toate astea. Se spune că un pic de grijă, de atenție când lucrăm, nu face rău. Dar când fulgul de Grijă se transformă pe nesimțite într-un mare bulgăre numit Stres , lucrurile ne scapă de sub control.\n\nȘi ceea ce începe cu o mică amețeală duce în timp la un colaps total. Acesta se materializează în pierderea prietenilor, rezultate slabe la serviciu și deterioararea sănătății, de a cărei importanță devenim subit conștienți.\n\nTot de noi depinde să punem punct, indiferent cât de mult am parcurs din drumul spre prăpastie. Chiar și aproape de hău dacă am ajuns, încă mai este timp să ne oprim! Odată ce am pus piciorul în gol, urcușul va fi mai dificil; jos pândește depresia pentru a te prinde în ghiarele ei ascuțite.\n    ","previous":{"slug":"o-alta-zi","title":"O altă zi"},"next":{"slug":"inspiratie-si-teama","title":"Inspirație și teamă"}},{"author":"Andra Cozma","date":"2015-01-11T18:12:50.000Z","slug":"o-alta-zi","status":"publish","title":"O altă zi","excerpt":"Furtună lăuntrică, regrete adânci, lacrimi amare, mânie pe viață și totuși, ce ar fi dacă? Respiri greu, vezi rău, auzi  ","article":"Furtună lăuntrică, regrete adânci, lacrimi amare, mânie pe viață și totuși, ce ar fi dacă? Respiri greu, vezi rău, auzi puțin și nu știi mereu unde ești. Patul ți-e cald. Tu și așternuturile tale curățate. Soarele îți zâmbește prin fereastră, floarea de pe pervaz te salută. Orele să-ți treacă iar tu să aștepți… următoarea așteptare.\n\nNu știi când stă să se lumineze sau să se întunece. Gândul îți mai pleacă iar corpul îl așteaptă… cuminte și inert.\n\nDin patul tău privești spre geam. Zărești un pod unde sunt două persoane ce vorbesc și să te amuzi de dialogul lor. De fapt, poate erau doar două păsărele pe o cracă, ciripind. Timpul trece, ți-e foame și aștepți masa.\n\nDupă masă, un desert. Ce bucurie! În surdină se aude o melodie la radio. Începi să fredonezi amintiri. Se întunecă. Nu ești mereu sigur dar afli de la radio, când nu e oprit, ora exactă. Îi mai întrebi și pe ceilalți odată să-ți spună cât este ora, data, ziua în care ești, eventual și numele lor mici… Ziua se stinge.\n\nUrmează o nouă noapte și probabil o altă zi. Pentru tine nu contează mai oricum nimic din toate astea. Fii recunoscător pentru tot ce ai sau n-ai! Mereu va fi loc de mai rău.\n\nLater edit:\n\nLa 21 dec 2015, ora 21, a apus și ultima zi a celei ce a fost Covaci Georgetta, bunica mea. Cea mai bună mamă, cea mai bună bunică, ce mi-a îndreptat pașii în viață, cele mai adânci regrete!\n\nDumnezeu s-o ierte!\n    ","previous":{"slug":"talentul-un-defect","title":"Talentul, un defect?"},"next":{"slug":"avertizare-stres-la-orizont","title":"Avertizare: stres la orizont!"}},{"author":"Andra Cozma","date":"2015-01-08T18:12:50.000Z","slug":"talentul-un-defect","status":"publish","title":"Talentul, un defect?","excerpt":"(Autor: Cătălina Cornea) Talentul poate fi un defect? Căci așa simt eu, că talentul e cel mai mare defect al  ","article":"(Autor: Cătălina Cornea)\n\nTalentul poate fi un defect? Căci așa simt eu, că talentul e cel mai mare defect al meu. Fiindcă dacă nu aș fi talentată aș găsi un loc de muncă și nu aș visa atât de mult. Aș trăi altfel, în lumea reală, nu în lumea creată de gândurile mele. Aș coborî cu picioarele pe pământ și poate aș fi fost și eu ca restul, să mă gândesc la cum să fac bani, sau la alte chestii cotidiene. Dar eu nu vreau să fiu ca restul. Niciodată nu am vrut.\n\nMereu am crezut că sunt specială, că gândesc altfel decât restul.Eu urăsc regulile după care funcționează lumea în care trăiesc și eu. Eu urăsc materialismul și lupta dintre oameni. Dar se pare că pentru unii viața e despre bani. Eu vreau să cred că e mai mult decât atât. Îmi plac scenariile ce le am în cap, când îi ascult pe alții spunându-și grijile.\n\nGândurile mele nu sunt despre ce să fac de mâncare sau cu să mă îmbrac.Eu nu trăiesc pentru a supraviețui, nu vreau să supraviețuiesc, eu vreau să creez. Dar talentul nu îmi dă bani și unora nu le pasă de scenariile și ideile din capul meu. Ei vor să muncesc, să aduc profit. Eu vreau să creez. Eu sper că va fi mai bine, eu sper că într-o zi cineva va avea nevoie de talentul meu și atunci voi putea spune că așteptarea mea nu a fost în zadar. Eu nu vreau o viața banală, nu vreau ca scopul meu să fie o casă curată sau un loc de muncă plictisitor. Eu cred în talentul meu, dar de prea multe ori simt că ar fi un defect.\n\nGândurile ar trebui să mă ajute să creez, nu să mă distrug. Și le mulțumesc oamenilor care cred în mine și mă motivează și mă inspiră zi de zi. Iar pentru restul ce trăiesc într-o rutină și se gândesc doar la bani, le spun că pierd adevăratul farmec al vieții. Unii mătură gunoaiele de pe covoare, eu voi mătura gunoaiele din capul meu, unii muncesc pentru un șef, eu voi munci pentru mine.\n\nȘi da, de multe ori voi plânge și poate de multe ori voi fi dezamăgită, dar niciodată nu voi lăsa pe cineva să îmi ia speranța că într-o zi talentul îmi va fi apreciat. Eu voi crede în mine, nu în idei învechite și oameni. Sunt rânduri scrise printre lacrimi. Și e un monolog al trăirilor mele din această zi.\n    ","previous":{"slug":"copil-poznas-gandul","title":"Copil poznaș, gândul"},"next":{"slug":"o-alta-zi","title":"O altă zi"}},{"author":"Andra Cozma","date":"2015-01-07T18:12:50.000Z","slug":"copil-poznas-gandul","status":"publish","title":"Copil poznaș, gândul","excerpt":" Păgânii știau ce să ceară ca să le fie bine: Lună, lună nouă, Taie pâinea-n două, Ție  ","article":"(Autor: Dumitru Doruța)\n\nPăgânii știau ce să ceară ca să le fie bine: Lună, lună nouă, Taie pâinea-n două, Ție jumătate, Mie sănătate și gânduri curate! Cred că toți am auzit/ rostit această incantație în copilărie, cu toate că sănătatea și gândurile curate nu aveau importanța pe care o au în viața de adult. Pe atunci ne doream jucării cât mai multe și zăpadă cât cuprinde. Creștinii cer doar un cuget curat, înțelegând că nepurtând ranchiună în suflet vor avea și sănătate trupească. Adevărul e că nu te simți prea împăcat cu tine când te cerți cu cineva sau îi vorbești de rău pe alții, iar în cazuri extreme le dorești să se întoarcă spre ei tot ceea ce ți-au făcut ție. Nu e pace în sufletul tău!\n\nNoi, oamenii moderni nu știm ce să cerem. Vrem ca lucrurile să iasă așa cum ne dorim, dar nici atunci nu reușim să fim fericiți sau măcar mulțumiți.Ne surprinde pe moment că totul a decurs bine și pentru câteva secunde părem a ne fi dobândit liniștea. Apoi, tiribomba pornește din nou.Suntem asaltați de gânduri!\n\nȘi totuși…dacă am reuși să ne facem ordine în gânduri…nu am trăi mai liniștiți? Copil\n    ","previous":{"slug":"rutina-noastra-cea-de-toate-zilele","title":"Rutina noastră cea de toate zilele"},"next":{"slug":"talentul-un-defect","title":"Talentul, un defect?"}},{"author":"Andra Cozma","date":"2015-01-06T18:12:50.000Z","slug":"rutina-noastra-cea-de-toate-zilele","status":"publish","title":"Rutina noastră cea de toate zilele","excerpt":"(Autor: Cătălina Cornea) Rutina noastră zilnică e un ritual pe care îl respectăm, fără a ne gândi că poate am  ","article":"(Autor: Cătălina Cornea)\n\nRutina noastră zilnică e un ritual pe care îl respectăm, fără a ne gândi că poate am vrea să schimbăm ceva. Ne trezim și ne ducem la muncă, la școală sau poate stăm acasă. Indiferent de ce include rutina noastră, devine o deprindere, fără de care nu ne putem imagina viața noastră. Și toți am avut momente, când am simțit că parcă viața și-a pierdut sensul, după o despărțire, o concediere sau poate un examen nepromovat. Ne simțim atât de pierduți, de parcă viața se termină în acel moment, când am pierdut ceva. Și poate era o slujbă care nu ne plăcea sau poate era o facultate ce ne-a dezamăgit.\n\nTrebuie să învățăm a profita de neplăcerile provocate și să o vedem ca o șansă de a înțelege ce vrem cu adevărat să facem. O concediere să o prefacem în oportunitatea de a găsi un loc de muncă mai bun și care să fie pe placul nostru. Un examen nepromovat poate să ne facă să luăm decizia de a urma o altă facultate, care să corespundă cu pasiunile ce le avem. O despărțire nu e decât șansa de a ne găsi adevărata dragoste iar o trădare de a ne găsi prieteni adevărați. Suntem atât de dependenți de lucrurile care nici nu le plac, chiar și de acelea care ne plictisesc, dar cu care vrem să nemai relaxăm.\n\nO cunoștință și-a rupt piciorul cu puțin înainte de Revelion. Ea era o gospodină tipică. Se trezea o dată cu soțul ei și îi pregătea cafeaua, mâncarea, apoi îi pregătea mâncarea fiului ei și poate se mai ducea pe la vecină pentru a-și bea cafeaua. Ziua făcea mâncare, curățenie și se ducea la magazin pentru cumpărături. Privea știrile de la 16 sau 17 iar seara se uita la televizor. Ea va sta cu piciorul în ghips câteva luni și nu va mai fi capabilă să își îndeplinească activitățile. Dar ea a ales să plângă, așa cum am făcut și eu când am fost concediată (chiar dacă știam că e mai bine să plec de la locul de muncă), așa cum fac alții când viața li se schimbă radical.\n\nUitându-mă la ea cum plânge că nu va mai putea face curățenie și mâncare, mă gândeam că ar trebui să învețe ceva nou. Dar ea tot ce vrea e să revină la rutina ei zilnică, fiindcă asta știe ea să facă cel mai bine, așa se simte utilă. Rutina ei era plictisitoare. Și eu sunt ca ea. Ea și eu suntem exemple de oameni ce sunt nefericiți și cauza e simplă. Cauza e gândurile noastre, e obsesia noastră de a face una și aceeași: de a ne plânge de situația în care suntem, fără a încerca să profităm de situație. Și m-a făcut să mă gândesc… de ce nu profităm de anumite situații pentru a ne face nouă bine, dar nu rău?\n\nDe ce alegem să ne plângem, zi de zi și să ne complacem în starea în care suntem, fără a încerca să ieșim din ea? Eu având așa mult timp liber, de ce nu învăț ceva nou sau să mă perfecționez în anumite domenii? E foarte simplu să dăm sfaturi altcuiva dar e mai greu ca noi să le îndeplinim. Trebuie să știm cum să ne adaptăm și să profităm chiar și de cele mai neplăcute situații.\n\nTrebuie să știm cum să ne schimbăm într-o zi activitățile. Să facem ceva nou, care să ne facă să ne simțim fericiți. Dacă îmi e mâna ruptă, mă voi plimba mai mult, dacă îmi e piciorul rupt, voi învăța ceva nou să fac cu mâinile. Dacă nu mai am locul de muncă, poate e semn că trebuie să fac din pasiunea mea sau din hobby-ul meu o muncă. Dacă nu am luat BAC-ul poate ar trebui să urmez cursuri ca să îmi găsesc un loc de muncă, chiar și fără acesta.\n\nPoate așa câștic bani și de facultate și voi reuși să mă pregătesc mai bine pentru BAC, să devin mai responsabilă. Să învățăm câte ceva din tot ce ni se întâmplă și să ne inspirăm din situațiile neplăcute și imprevizibile care ne schimbă rutina noastră cea de toate zilele. Să ne eliberăm din cușca creată de rutină și vom fi liberi și fericiți!!!\n    ","previous":{"slug":"un-nou-an","title":"Un nou an"},"next":{"slug":"copil-poznas-gandul","title":"Copil poznaș, gândul"}},{"author":"Andra Cozma","date":"2015-01-01T18:12:50.000Z","slug":"un-nou-an","status":"publish","title":"Un nou an","excerpt":"(Autor: Cătălina Cornea) O dată cu un nou an sperăm ca toate urările din sms-uri să se împlinească. Ne punem  ","article":"(Autor: Cătălina Cornea)\n\n_O dată cu un nou an sperăm ca toate urările din sms-uri să se împlinească._ _Ne punem dorințe, ne facem promisiuni, pe care sperăm să le îndeplinim._ _Și facem un bilanț al anului ce trece. S-au întâmplat și lucruri bune și lucruri rele în acest an._ _Și nu îmi doresc pace în lume, fiindcă știu că e imposibil, vreau să fiu fericită dar fericirea mi-o fac eu, nu ora la care anul se schimbă._\n\n_La miezul nopții nu ne prefacem în alte persoane, viața nu e o poveste. Nu ne schimbă o anumită oră ._ _Și toate statusurile gen new year, new me, mi se par doar banale._\n\n_Avem prea multe așteptări de la noul an, de la noi înșine._ _Nimeni nu se schimbă peste noapte și visele noaste nu se îndeplinesc dacă le rostim într-o anumită seară._\n\n_E plăcut să iți creezi un nou început dar nu trebuie sa așteptăm noul an sau o nouă lună._ _Fiecare avem vise și dorințe si poate credem într-o magie a sărbătorilor dar noi suntem cei care trebuie sa le îndeplinim, nu o oră exactă._ _Îmi doresc tot ce am în acest an, prietenii și familia și în anii ce urmează. Îmi doresc să fiu sănătoasă și fericită în fiecare zi._\n\n_Prea mult sperăm, că un an nou ne va aduce tot ce ne dorim, dar nu un an nou le aduce, doar se întâmplă undeva în timp, poate în ziua de azi sau în ziua de mâine, dar mult depinde și de noi. Noi ne putem crea viața așa cum o dorim._ _Și da, avem parte și de multe neplăceri, dar trebuie să trecem peste ele._ _Îndepliniți-vă dorințele zi de zi prin lucruri simple. Și toate urările să se îndeplinească în fiecare zi._ _LA MULȚI ANI CU SĂNĂTATE!!!!!!_\n    ","previous":{"slug":"dorul-de-acasa","title":"Dorul de acasă"},"next":{"slug":"rutina-noastra-cea-de-toate-zilele","title":"Rutina noastră cea de toate zilele"}},{"author":"Andra Cozma","date":"2014-12-30T18:12:50.000Z","slug":"dorul-de-acasa","status":"publish","title":"Dorul de acasă","excerpt":"(Autor: Cătălina Cornea) Dorul de casă îl simt cei ce sunt departe. Ești entuziasmat când vezi locuri noi, când îți  ","article":"(Autor: Cătălina Cornea)\n\nDorul de casă îl simt cei ce sunt departe. Ești entuziasmat când vezi locuri noi, când îți faci noi prieteni și poate o nouă familie dar la un moment dat ți se face dor și de casă. Afară ninge iar eu mă gândesc la acasă. Astfel de zile îți provoacă nostalgie. Și îmi aduc aminte de casă, de serile cu ceai din ghimbir, de filme romantice cu același scenariu. Sărbătorile de iarnă mi se par magice.\n\nCrăciunul e despre familie și cei dragi. A fost primul meu Crăciun departe de casă. Sunt fericită că am petrecut Crăciunul cu iubitul și am așteptat atât de mult momentul când vom fi împreună de sărbători. Dar îmi era atât de dor de acasă, de lucruri simple ce fac ca să te simți ca acasă.\n\nBradul natural nu a putut înlocui bradul artificial ce îl împodobeam an de an cu mama. Și țin minte fiecare glob, fiecare fundiță, de care spuneam că deja sunt plictisită. Și acum încerc să fac mâncărurile de acasă, dar nu e același gust. Mereu încerc să caut acel gust de acasă, dar nimeni nu face o mâncare mai gustoasă ca mama. Și nu îmi plăceau străzile alea aglomerate și deja eram săturată de clădirile, de magazinele din oraș.\n\nDar cumva decorațiile de iarnă îi redau alt farmec. Acum aș vrea să mă plimb cu mama prin acele magazine, să cumpărăm cadouri, haine și alte prostii pe care cheltuiam banii. Îmi e dor să beau un latte macchiato și să mâncăm clătite sau o supă cremă cu cel mai bun prieten sau poate să mergem la o piesă de teatru.\n\nDe prea multe îmi e dor dar nici nu aș putea să mă duc înapoi, fiindcă mi-ar fi mult prea greu să mă întorc. Și nu aș suporta o nouă despărțire de familie și prieteni. Și e păcat că începi să prețuiești casa, familia, și lucrurile simple când ești departe de ele. Și știu că dacă mă duc acasă, peste o lună din nou aș vrea să plec, undeva prin lume. Nu putem să le avem pe toate și de multe ori trebuie să renunțăm la altceva pentru cineva sau ceva. Poate într-un an, printr-o magie, voi petrece sărbătorile alături de cei dragi, cu prietenii cei mai buni, cu familia și cu iubitul.\n    ","previous":{"slug":"intre-fericire-si-deznadejde","title":"Între fericire și deznădejde"},"next":{"slug":"un-nou-an","title":"Un nou an"}},{"author":"Andra Cozma","date":"2014-12-23T18:12:50.000Z","slug":"intre-fericire-si-deznadejde","status":"publish","title":"Între fericire și deznădejde","excerpt":"(Autor: Doruța Dumitru) Ne chinuim să ne turnăm în tipare strâmte făcute de și pentru alții. Societatea spune că trebuie  ","article":"(Autor: Doruța Dumitru)\n\nNe chinuim să ne turnăm în tipare strâmte făcute de și pentru alții. Societatea spune că trebuie să avem o slujbă, familie și copii. Neapărat în ordinea aceasta. Ce se întâmplă când lucrurile nu stau chiar așa? Când nu suntem pregătiți să acceptăm o slujbă care nu ne convine, un partener care nu ne place sau, și mai rău atunci când ne paște infertilitatea.\n\nÎn oricare dintre cazuri, indiferent că e sau nu vina noastră, societatea ne condamnă și ne împinge de la spate să alegem o variantă ce nu ne convinge doar din teama de a nu fi excluși de către ceilalți. Eu propun să fim mofturoși, să spargem tiparele. Mai mult, sa fim mulțumiți de alegerile făcute chiar dacă nu corespund unor păreri generale. Să fim mulțumiți că suntem diferiți. Nu putem accepta orice.\n\nVeți constata cu uimire că totuși prietenii adevărați, ce-i drept, puțini la număr, ne vor susține indiferent ce decizie luăm. Cu restul vom rămâne amici, simple cunoștințe. De ce să ne molipsim cu nefericirea lor? În viață trebuie să ne străduim să ne încadrăm într-un singur tipar. Cel format de convingerile și sentimentele proprii! Iar dacă, uneori, nu ne încadrăm nici în acela, nu e grav. Înseamnă că avem nevoie de o schimbare. între fericire și deznădejde\n    ","previous":{"slug":"trece-vremea","title":"Trece vremea"},"next":{"slug":"dorul-de-acasa","title":"Dorul de acasă"}},{"author":"Andra Cozma","date":"2014-12-23T18:12:50.000Z","slug":"trece-vremea","status":"publish","title":"Trece vremea","excerpt":"Vremea tuturor trece. Chiar și ea însăși trece spre alte timpuri. Cu toate acestea, oamenii așteaptă. Așteaptă să vină tot  ","article":"Vremea tuturor trece. Chiar și ea însăși trece spre alte timpuri. Cu toate acestea, oamenii așteaptă. Așteaptă să vină tot ce își doresc și să plece ceea ce nu le place. Oricum ar fi, toate trec – tot ce a fost sau n-a mai apucat să fie. Unii lasă bucurii în urmă iar alții, doar urmele. Nimic bun sau rău. Doar de neînțeles pentru noi restul.\n\nAsemenea unei gări ți-e lumea-n care ești. O gară cu multe căi, pe care eternitatea trece și în ale cărei vagoane mai urcă câțiva pasageri. Fără semnal, exact ca atunci când a sosit, ea pornește din loc, continuându-și tăcută drumul.\n\nCei rămași să se facă comozi, să-și ia o cafea, să citească sau să pregătească scrisori pentru cei dragi și să aștepte în liniște trenul lor. Pe bilet nu scrie ora, locul… sau clasa. Între timp, bucurați-vă de tot ce aveți!\n    ","previous":{"slug":"fii-curajos","title":"Fii curajos"},"next":{"slug":"intre-fericire-si-deznadejde","title":"Între fericire și deznădejde"}},{"author":"Andra Cozma","date":"2014-12-21T18:12:50.000Z","slug":"fii-curajos","status":"publish","title":"Fii curajos","excerpt":"Frica de sălbăticiunile și capriciile pâmântului ne-a urcat mult pe culmea evoluției. Însă, valea ce urmează este destul de adâncă  ","article":"_Frica de sălbăticiunile și capriciile pâmântului ne-a urcat mult pe culmea evoluției. Însă, valea ce urmează este destul de adâncă și încăpătoare pentru noi toți. Este o chestiune de timp._\n\n_În mâna noastră este viața ce ne-o dorim deși la tălpile rămășițelor umane mulți se vor apleca și le vor săruta cu grea umilință și durere. De fapt, deja se întâmplă._ _Fă-te frate cu puntea! Stai la pământ să te pășească toți ce-ți făgăduiesc adăpost, hrană și liniște._\n\n_Fă-te frate cu tot ce nu-ți place. Ti-ar fi de folos pentru când respirați-ți va fi măsurată._ _Ai ochi, ridică-ți privirea! Rămâi demn!_\n\n_Deschide-ți mintea și judecă! Judecă tot și nu ierta nimic. Nici măcar pe tine. Nu-ți ierta lașitatea și fățărnicia! Nu-ți ierta încrederea ce ai avut-o în oameni! Fii curajos, cinstit și loial celor ce merită și astfel vei evolua!_\n    ","previous":{"slug":"dragostea-nu-se-masoara-in-km","title":"Dragostea nu se măsoară în km"},"next":{"slug":"trece-vremea","title":"Trece vremea"}},{"author":"Andra Cozma","date":"2014-12-19T18:12:50.000Z","slug":"dragostea-nu-se-masoara-in-km","status":"publish","title":"Dragostea nu se măsoară în km","excerpt":"(Autor: Cătălina Cornea) Dragostea nu are rațiune, nu se măsoară în km și chiar dacă îți promiți ție să nu  ","article":"(Autor: Cătălina Cornea)\n\nDragostea nu are rațiune, nu se măsoară în km și chiar dacă îți promiți ție să nu mai ai o relație la distanță, ajungi să găsești pe cineva de care îți place la o mie de km de tine. Știi acel moment, când vezi pe cineva , printre sute de oameni. O fată cu păr de foc, îmbrăcată în negru.\n\nEu nu știam dacă l-am văzut în acea zi în care el mă admira pentru prima oară. Eram prea mulți, iar eu aveam un iubit pe atunci. Atunci nici nu am vorbit, nu ne-am zis absolut nimic. Eu țin minte altfel acea zi. El o ține minte că m-a văzut pe mine. Peste 2 ani am început să vorbim pe facebook. Primul lui mesaj a fost că și-a făcut un tatuaj. Așa s-a început, cu un simplu mesaj pe facebook. Facebook-ul a devenit cupidonul generației noastre. Chiar dacă ne despărțeau o mie de km, ne simțeam apropiați unul de altul, sufletele noastre se uneau, și pentru dragoste nu contează distanța.\n\nDragostea nu se măsoară în km. Vorbeam zi de zi în facebook, prin mesaje și fețe zâmbitoare. Și nici nu contează cine a făcut primul pas, cel mai probabil eu, iar o glumă se poate preface într-o relație serioasă. Nu am avut un început frumos, cu flori și întâlniri romantice, doar cu zâmbete la un webcam. Relația noastră nu are un început concret, a fost o relație abstractă și acum a devenit una absolută. Știam că ne placem, și asta era de ajuns. Dar ne certam atât de des. Eu uram că el nu îmi scria în fiecare zi. Treceau zilele iar eu așteptam un mesaj, un singur mesaj. Și mă uram în acele momente de neputință, în care nu făceam decât să aștept.\n\nNu comunicarea, nu iubirea, ci așteptare devenise relația noastră. Nervii mei nu se sincronizau cu nevoia lui de liniște. Ne despărțeam și iar ne împăcam, îl uram și îl iubeam, și ne iertam. Doream să îl pot înlocui cu altcineva, cu cineva care să îmi vorbească zi de zi. Și poate asta e marele defect al iubirii – că accepți ce urai cel mai mult, că accepți indiferența, ignoranța, pentru că îți place de el. Și mă culcam în fiecare seară, gândindu-mă la el, sperând că dimineața voi citi un mesaj de la el.\n\nDouă nopți plângeam, o seară vorbeam. Sau poate erau mai mult de 2 zile în care nu îmi scria, dar era doar o seară sau o dimineață, și rar o dimineață și o seară în care vorbeam. Și erau zile în care nu mai doream să fiu cu el și îi spuneam și el accepta să ne despărțim, dacă asta îmi doream eu, dar nu puteam să nu îi scriu, și iar ne împăcam. Și printre multe certuri și multe împăcări și lacrimi am ajuns la el, acasă. Visul meu de câteva luni s-a îndeplinit, acum puteam vorbi fără așteptare. Dar și acel vis s-a transformat într-un coșmar.\n\nPe pământ nu există paradis. După o săptămână, mi-a zis că trebuie să plece pentru 2 săptămâni în altă țară iar eu nu pot rămâne. Ne-am certat în ultima zi a noastră, tot ce am suportat aceste luni de o dragoste ce nu am înțeles-o, de o dragoste ce mă distrugea, toată ignoranța, toate erau în lacrimile mele, toate s-au adunat într-o palmă dată peste față. Plângeam și eu, plângea și el, credeam că lacrimile lui sunt sincere. Dar ne-am împăcat și mi-a zis că mă iubește. Dar eu știam că dacă plec de la el, va fi sfârșitul pentru dragostea noastră. Mi-am făcut bagajul și el m-a petrecut la gară. Un ultim te iubesc înainte ca trenul să plece. Și acel ultim comentariu la piesa Still loving you de la el, în care scria I still loving you, cu acel comentariu am trăit următoarele săptămâni în care nu am știut nimic de el, în care nu ne-am vorbit. Și dragostea mea s-a transformat în dezamăgire. Va urma…\n    ","previous":{"slug":"lumea-nu-e-a-celor-care-pot","title":"„Lumea nu e a celor care pot”"},"next":{"slug":"fii-curajos","title":"Fii curajos"}},{"author":"Andra Cozma","date":"2014-12-19T18:12:50.000Z","slug":"lumea-nu-e-a-celor-care-pot","status":"publish","title":"„Lumea nu e a celor care pot”","excerpt":"„Lumea nu e a celor care pot ci a celor care vor.”(Goethe) Sunt mulți oameni talentați, inteligenți,  ","article":"(Autor: Dumitru Doruța)\n\n#### „Lumea nu e a celor care pot ci a celor care vor.”(Goethe)\n\nSunt mulți oameni talentați, inteligenți, frumoși, dar care nu obțin reușite acolo unde alții mai puțin înzestrați cunosc succesul. Perseverența și spiritul de observație fac diferența. Ce mai există în desagă? Muncă de calitate.\n\nTalentul nelucrat se pierde. Să luăm, spre exemplu un cântăreț. Avea o voce deosebită, pentru care era apreciat în liceu, însă nu a exersat vreme de 10 ani. Când merge acum la karaoke, este depășit de alte persoane, care în urmă cu câțiva ani răgeau precum un măgar, iar acum e o plăcere să-i asculți. Nu vor ajunge niciodată la performanțele la care ar fi putut ajunge cel talentat, dar nici nu simt nevoia.\n\nSă spunem câteva cuvinte și despre frumusețe. Cu toții ne dorim să arătăm cât mai bine și să fim mai interesant îmbrăcați decât ceilalți. Este frumusețea fizică un lucru cu adevărat important? Mulți se vor grăbi să răspundă. Și vor spune că nu-i lucrul cel mai important, dar că este într-o oarecare măsură necesar să arătăm bine. Și pentru că am ajuns în punctul acesta, trebuie să mai pun o întrebare: pentru cine este necesar să fim aranjați și frumoși? Pentru noi sau pentru cei din jur? Veți alege cu siguranță ambele variante dacă veți fi sincer cu propria persoană. Cum spulberăm mitul? Simplu: o persoană frumoasă, dar purtând haine alese fără legătură cu ocazia și nu prea deșteptă, nu va lua notă mare la interviu, pe când una nu la fel de frumoasă, dar curată și îmbrăcată cu grijă are mai multe șanse să obțină postul.\n\nȘi nu am vorbit despre inteligență! Intenționat am lăsat-o la urmă. Pentru că o grămadă de ani am crezut că e cel mai important atuu. Până am văzut că o persoană cu inteligență medie a reușit să obțină o performanță cu mult peste medie. Aveam la școala generală două colege: una deșteaptă, cu note mari, cealaltă cu note bunicele și un intelect mai scăzut. Amândouă își doreau să devină scriitoare. Prima a ajuns un ziarist de duzină, pe când cealaltă s-a făcut remarcată prin articolele deosebit de interesante. Cum s-a întâmplat acest fapt? Prima a reușit să intre repede la un ziar, dar s-a plictisit la fel de repede și lucra fără tragere. Cea de-a doua a încercat timp de 5 ani să intre la același ziar și pentru că nu reușea, crezând că e vina ei și a lipsei talentului, a început să scrie și să citească cât mai mult. Când ziarul local i-a propus o colaborare și-a dat seama că vrea mai mult. La scurt timp a primit o ofertă potrivită cu ceea ce își dorea de la viață. Acum e cunoscută prin articolele sale la nivel internațional!\n\nÎn concluzie, sunt o mulțime de oameni frumoși, talentați, inteligenți. Dar nu cuceresc lumea, dacă nu luptă cu armele potrivite! Lenea, timiditatea, lipsa de preocupare pentru un aspect îngrijit sunt saci legați de picioare care stau în calea realizării dorințelor. Nu contează prea mult cu ce suntem înzestrați, ci cum multiplicăm talentul pentru a obține reușita. Dacă vrem să avem un destin de care să fim mulțumiți, trebuie să aducem și noi o contribuție cât de mică!\n\n,Lumea nu e a celor care pot, ci a celor care vor (Goethe)\n    ","previous":{"slug":"tu","title":"Tu"},"next":{"slug":"dragostea-nu-se-masoara-in-km","title":"Dragostea nu se măsoară în km"}},{"author":"Andra Cozma","date":"2014-12-19T18:12:50.000Z","slug":"tu","status":"publish","title":"Tu","excerpt":"Sunt momente în care nu știi cum să îndrepți o lume strâmbată de propriile amintiri și gânduri fără un real  ","article":"Sunt momente în care nu știi cum să îndrepți o lume strâmbată de propriile amintiri și gânduri fără un real sens.\n\nNu realizezi nimic din tot ce trăiești. Dacă ți-e bine, zici că nu-i adevărat. Dacă ți-e rău, paradoxal spui că este foarte real și că face parte din viață.\n\nAjungi să te indentifici cu propriile umbre și să crezi că de fapt ele îți călăuzesc tot drumul vieții. Poate dacă-ți luai un punct de reper, n-ai fi orbecăit atât de mult timp. Care o fi fost și acela?\n\nÎncerci ore-n șir să desfaci staturile groase ale trecutului sperând că totul o să se prefacă într-o păturică moale și călduroasă pentru sufletul tău. Faci și tu ceea ce ține de tine.\n\nDacă ar fi să numeri șansele avute pentru a obține ce-ți doreai, ai începe numărătoarea de la 0, -1, -2…\n\nPoți ajunge să nu-ți mai dorești prea multe, să te detașezi de tot, să vrei doar o oază unde să te simți liniștit și nimic mai mult. Probabil că viața te obosește prea mult cu evenimentele sale, cerințele lumii și multe altele.\n\nAtât timp cât nu tinzi spre un sens aidoma celorlalți, vei fi mereu privit ca un ciudat. Sunt liberi să te judece așa cum doresc. Judecata este o virtute a evoluției umane. Lasă-i să fie oameni.\n\nTu ești o plantă! Stai frumos într-un ghivecel colorat și privești norișorii cum se succed rapid deasupra ta și te minunezi de fiecare rază de soare atunci când dă putere frunzulițelor tale. Ai timp „să pierzi” iubind, ai timp să uiți tot ce nu te iubește și asta e cel mai important, cel mai real.\n\nAi și anumite cugetări probabil… Cum să vorbim despre realitatea vieții dacă omul trăiește iluzia ei comportându-se de parcă ar fi veșnic? Noi oamenii trăim un nimic din viața asta. Atâtea chipuri nefericite, inclusiv propria-ți oglindă, ți-au dat de gândit la un moment dat. Nu trăim nimic din viață dar ne întristăm sau ne înfuriem atunci când doamna Veșniciei ne dă târcoale.\n\nNe păcălim cu iluziile din jurul nostru și din noi. Autenticitatea vieții se prăfuiește, se destramă pentru că tu nu mai crezi decât în ceea ce trebuie nu și în ceea ce ai nevoie.\n\nNu crezi în fericire deși o cauți – te cauți în alții, în cărți, filme și multe altele. Te regăsești în ele dar mai puțin în tine. Nu în ceea ce ești și poți cu adevărat.\n    ","previous":{"slug":"intrebari","title":"Întrebări"},"next":{"slug":"lumea-nu-e-a-celor-care-pot","title":"„Lumea nu e a celor care pot”"}},{"author":"Andra Cozma","date":"2014-12-18T18:12:50.000Z","slug":"intrebari","status":"publish","title":"Întrebări","excerpt":"Când ești întrebat de către cineva „Ce faci?” răspunzi: „Bine!” Dacă spui că nu faci bine, urmează: „De ce?” Nimic  ","article":"Când ești întrebat de către cineva „Ce faci?” răspunzi: „Bine!” Dacă spui că nu faci bine, urmează: „De ce?” Nimic rău în toate acestea, dar…\n\nAjungi să eviți să mai continui conversația pentru că îți va fi invadat spațiul sufletesc cu întrebări care te obosesc, te irită. Mulți nu se limitează doar la câteva întrebări ci te „descos” cât pot de mult pentru a-și satisface curiozitățile vizavi de persoana ta. În acel moment îți dorești să rămâi singur și să nu mai comunici cu nimeni. Poate doar strictul necesar.\n\nLa fel, indicat este să nu stai să întrebi pe nimeni de nimic dacă știi că asta te face dator să vorbești la rândul tău despre ce ai mai făcut tu. Probabil că ajungi să te „ermetizezi” față de toți din jurul tău, însă asta nu are ce să facă rău. Vorbăria goală, întrebări puse pentru curiozitate proprie și multe altele, nu au nimic de-a face cu profunzimea legăturilor dintre oameni. În mare parte din viața noastră trăim superficial, ne pierdem timpul cu detalii, creăm fațade acceptabile dpv. social și nu mai suntem noi.\n\nDevenim ceea ce societatea, apropiații își doresc de la noi. Nimic mai mult.\n    ","previous":{"slug":"legaturi-de-suflet","title":"Legături de suflet"},"next":{"slug":"tu","title":"Tu"}},{"author":"Andra Cozma","date":"2014-12-17T18:12:50.000Z","slug":"legaturi-de-suflet","status":"publish","title":"Legături de suflet","excerpt":"Vremea trece odată cu oamenii. Relațiile dintre ei la fel. Prieteniile dispar și unele noi se formează. Viața ne schimbă  ","article":"Vremea trece odată cu oamenii. Relațiile dintre ei la fel. Prieteniile dispar și unele noi se formează.\n\nViața ne schimbă pe toți. Oameni ce ți-au fost prieteni te lasă deoparte doar pentru că nu te interesezi de ei și consideră faptul că nu-ți pasă de persoana lor. Din păcate este o mare iluzie a relațiilor dintre oameni. Nu toți cei care se intersează de tine îți sunt și prieteni.\n\nMulți te întreabă ce mai faci și cum o mai duci din curiozitate sau de dragul conversației la o cafea, la o mică bârfă. Nimic mai mult.\n\nTot ce rămâne între oameni este legătura de suflet. Odată formată, ea nu mai dispare și de asemenea nu va cere nimic la schimb. Nu cere niciun ,,Ce mai faci?” sau ,,Cum o mai duci?” și nici ,,Dacă eu nu te sun, tu nu mă suni!” Un om cu care ai o legătură de suflet, îți va vrea binele mereu. Fără alte pretenții tipice ego-ului uman.\n\nAjungi la un moment dat să găsești prieteniile ce vor deveni legături de suflet pentru tine. Îi vei găsi pe cei care te acceptă așa cum ești. Mai ai un pic de răbdare! \\[custom:pub\\]\n    ","previous":{"slug":"uitare","title":"Uitare"},"next":{"slug":"intrebari","title":"Întrebări"}},{"author":"Andra Cozma","date":"2014-12-15T18:12:50.000Z","slug":"uitare","status":"publish","title":"Uitare","excerpt":"Este liniște. Foarte multă. Nopțile grele au trecut iar lumina zilelor ușurează rapid povara retrezirii la viață. Continui cu ce  ","article":"Este liniște. Foarte multă. Nopțile grele au trecut iar lumina zilelor ușurează rapid povara retrezirii la viață. Continui cu ce ai început prin a respira, trăi și învăța să-ți deslușești emoțiile.\n\nReamintește-i vorbei tale să aline, mâinii să ofere iar minții să rămână-n echilibru. Un echilibru neînțeles deocamdată dar totuși acceptat de toți și care ar da o aparentă siguranță interioară.\n\nNu existe gânduri și vorbe care să-ți întregească ființa sau vreo judecată dreaptă care să-ți socotească faptele.\n\nTu însuți trebuie să faci totul. Doar tu și cu tine în fața necunoscutului. Așadar, fii puternic! Corpul poate să treacă prin chinuri, viața să-ți fie smulsă din mâini pe nedrept și să n-ai ce face! N-ai ce să ceri și cui să ceri! Indiferent cât de drept sau nu este, în toată această călătorie siguri pornim și tot singuri o și încheiem. Nu știm ce urmează. Ne face mai bine să știm de o continuare decât de un sfârșit.\n\nE normal. Noi nu cunoaștem viața decât când vedem sclipirea eternității în ochii celor pe care i-am iubit.\n\nObservându-i, apreciem faptul că pentru noi, totul este bine… temporar. Oricum, trece și perioada durerii, reflecțiilor vizavi de tot ce se întâmplă. Viața își reia cursul, inclusiv uitarea din ea. Așa suntem noi oamenii. Ne reamintim, uităm și preferăm ca mereu să facem asta. O uitare voită ce ne alină și ne apără. Suntem în siguranță…\n    ","previous":{"slug":"arta-de-a-fi-om","title":"Arta de a fi OM"},"next":{"slug":"legaturi-de-suflet","title":"Legături de suflet"}},{"author":"Andra Cozma","date":"2014-12-12T18:12:50.000Z","slug":"arta-de-a-fi-om","status":"publish","title":"Arta de a fi OM","excerpt":"(Autor: Doruța Dumitru) Arta, o regăsim în poezii, tablouri, biserici, castele, filme. Dar toate acestea sunt create de oameni. Iar  ","article":"(Autor: Doruța Dumitru)\n\nArta, o regăsim în poezii, tablouri, biserici, castele, filme. Dar toate acestea sunt create de oameni.\n\nIar oamenii au uitat de cea mai importantă artă: arta de a fi OM.\n\nDe ar avea existența noastră umană, o măsură care ar fi aceea? Banii? Ar fi prea banal să trăim doar pentru bani.\n\nCea mai potrivită măsură ar fi faptele ce le-am făcut, prietenii ce sunt lângă noi, relațiile ce le-am creat, cunoștințele noastre. Toate aceste le integrăm în noi, într-o armonie cu ființa noastră.\n\nNe creăm în fiecare zi pe noi înșine. Ne construim din sentimente , emoții, experiențe, lecții învățate.\n\nExistența umană e un miracol, o creație absolută, restul e relativ și aferent existenței.\n\nDar oare de ce mulți dintre noi aleg să distrugă și să nu creeze?\n\nÎnseamnă oare să fii om, să fii meschin și orgolios, sau înseamnă să fii bun și să arăți compasiune?\n\nSă trăim frumos înseamnă să fim bogați material sau spiritual?\n\nSetea pentru bani distrug frumosul din oameni.\n\nAr trebui să învățăm de la poeții romantici cele mai frumoase cuvinte, de la filozofi, etica și morala, de la renascentiști, idealul.\n\nSă integrăm arta în existența noastră, să integrăm frumosul și spiritualul în existența umană. Căci arta ne hrănește sufletul, ne face să plângem sau să râdem.\n\nSă ne prefacem pe noi înșine într-o operă de artă, pe care alții o vor admira.\n    ","previous":{"slug":"de-sus","title":"De sus"},"next":{"slug":"uitare","title":"Uitare"}},{"author":"Andra Cozma","date":"2014-12-10T18:12:50.000Z","slug":"de-sus","status":"publish","title":"De sus","excerpt":"Pustiirea sufletească nu îi paște pe unii și îi ocolește pe alții. Vorbesc despre aroganța, prostia, lașitatea și nimicul ce  ","article":"Pustiirea sufletească nu îi paște pe unii și îi ocolește pe alții. Vorbesc despre aroganța, prostia, lașitatea și nimicul ce ne-au tot dat unora dintre noi, ani la rând, multe târcoale. Le-am hrănit mai mult decât pe noi înșine prin acte demonstrative despre cât de mult nu ne aparțin. Am căutat răspunsuri pentru toate ce nu ne-au plăcut și am ajuns să ne împleticim în tot felul de truisme ale vieții.\n\nTimp pierdut! Mulți din cei ce au fost jos în țărână și au mâncat firimituri sunt alți oameni acum. Când s-au ridicat în lume și au fost serviți ca regii, au uitat gustul firimiturilor. Foarte multe persoane vorbesc altora despre cât de jos au fost și că „susul” nu le-a afectat ființa. Este înșelător totul. Ele afirmă faptul că viața prosperă nu le-a schimbat, pentru că schimbarea DEJA s-a produs!\n\nLa unii, pe măsură ce lipsurile le-au afectat sufletul, pe atât grandomania li se va amplifica atunci când vor avea tot ce-și doresc.\n\nProbabil ai văzut că sunt și oameni simțiți care deși au tot ce vor, au rămas simpli, modești – contrar a tot ce scriu eu acum. Ei sunt un alt soi. Eu nu vorbesc de perle rare ci despre cochiliile scoicilor în care uneori te tai atunci când mergi pe plajă.\n\nCu toții ne naștem goi de haine dar plini de suflet. Până la sfârșitul vieții multora, clepsidra pare să se fi întors deja. Unde lumea trupului se umple, se golește trăirea sufletului- de sus până jos.\n    ","previous":{"slug":"inspiratia-dintr-un-timp-pierdut","title":"Inspirația dintr-un timp pierdut"},"next":{"slug":"arta-de-a-fi-om","title":"Arta de a fi OM"}},{"author":"Andra Cozma","date":"2014-12-10T18:12:50.000Z","slug":"inspiratia-dintr-un-timp-pierdut","status":"publish","title":"Inspirația dintr-un timp pierdut","excerpt":"(Autor: Cătălina Cornea) Inspirația o poți găsi în orice, în fumul de țigară, în fulgii de nea de pe fereastră,  ","article":"(Autor: Cătălina Cornea)\n\nInspirația o poți găsi în orice, în fumul de țigară, în fulgii de nea de pe fereastră, în mirosul de cafea, dar și în acele ore pe care tu le crezi pierdute.\n\nDe câte ori am stat cu căștile în urechi ascultând piesele mele preferate, de câte ori nu am stat fără a face nimic, eram doar eu într-un dialog cu gândurile mele.\n\nÎn acel timp mă regăseam pe mine, regăseam o altfel de inspirație, o inspirație de a trăi.\n\nÎntr-un dialog cu tine însuți te poți cunoaște cel mai bine. Îți cunoști visele , dorințele, emoțiile.\n\nNici o secundă în care încercăm să ne regăsim, în care ne construim dorințele noastre, nu e o secundă pierdută.\n\nOrele în care plângem, orele în care ne bucurăm, sunt orele în care simțim cu adevărat viața.\n\nDin acele ore ne vom inspira, din acele amintiri vom crea.\n\nInspirația mereu o vom regăsi în timpul ce credeam că l-am irosit.\n\nCreațiile noastre vor oglindi acel timp și atunci vom ști că am prețuit timpul prin creație.\n\nȘi nu contează ce creăm, dragoste, familie, artă , ce contează e capacitatea noastră de a ne inspira din timp, din timpul petrecut cu noi înșine, din timpul petrecut cu prietenii, cu familia sau cu iubitul.\n\nFolosește timpul pentru a crea cea mai frumoasă operă de artă: pe tine însuți , cu cele mai frumoase calități umane.\n    ","previous":{"slug":"intr-unul","title":"Într-unul"},"next":{"slug":"de-sus","title":"De sus"}},{"author":"Andra Cozma","date":"2014-12-09T18:12:50.000Z","slug":"intr-unul","status":"publish","title":"Într-unul","excerpt":"Stai și gândește-te de două ori înainte de a te mai implica emoțional în propria ta viață. E anormal să  ","article":"Stai și gândește-te de două ori înainte de a te mai implica emoțional în propria ta viață. E anormal să fii detașat dar totuși SĂNĂTOS dacă ești.\n\nNu e bine nici să devii lemn, pietroi, zid etc. Fii atașat cât să rămâi om și detașează-te cât să te menții puternic. Menține-te atât cât poți! Desigur, a putea, acționa este mult mai greoi și dureros decât a spune, a vrea și… cam atât. În viață pierzi totul. Câștigi ceva doar când n-ai nevoie.\n\nVine momentul în care-ți trebuie ce ai avut dar… cum totul trece, ia-l de unde nu-i! Pierzi familie, pierzi prieteni și poate nu fizic ci la un nivel mai profund. Unul mai dureros. Unul pe care nu ți-l poți explica în cuvinte. Nu-ți mai pune întrebări! Nu te mai chinui. Așa a fost să fie. Sunt răni care treptat, trebuie desfăcute pentru ca altele să se poată închide degrabă. Încearcă detașarea în acest întreg proces.\n\nTu ești într-o sferă, ceilalți în alta. Orbitați unii în jurul altora. Vă vedeți, vă auziți dar nu vă puteți uni pentru a fi unul în alinare, împlinire, eternitate. Sunteți atașați de un corp (de al vostru) și detașați de ale altora. Este forma primară de detașare și pe care noi oamenii vrem să o redefinim atunci când nu ne convine! Atunci când doare, de fapt! Nu putem integra în noi ce iubim dar vrem măcar să-l ținem legat, să ne fie alături. Vrem să-l avem lângă noi deși poate nu-i face bine.\n\nUnele lucruri mai trebuie să se schimbe. Asta-i legea firii. Nu-ți poți ține alături bucuria când dă să plece și nici nu poți să-ți îndepărtezi necazul atunci când vine la tine. Nu ce nu mai depinde de tine… oricât ai încerca. Oricum, fii detașat cât poți dar atașat cât să nu te dezumanizezi.\n    ","previous":{"slug":"ramai-om","title":"Rămâi om!"},"next":{"slug":"inspiratia-dintr-un-timp-pierdut","title":"Inspirația dintr-un timp pierdut"}},{"author":"Andra Cozma","date":"2014-12-04T18:12:50.000Z","slug":"ramai-om","status":"publish","title":"Rămâi om!","excerpt":"Fiți foarte atenți la ce spune cuvântul lui Dumnezeu! De fapt al unor pocăiți și al unor biserici și considerați-vă  ","article":"Fiți foarte atenți la ce spune cuvântul lui Dumnezeu! De fapt al unor pocăiți și al unor biserici și considerați-vă norocoși pentru faptul că sunteți liberi.\n\nEi nu sunt și se agață de anumite principii de care se mai îndoiesc uneori. Cu toate astea, trebuie să se țină pe poziție.\n\nMai dulce e propria minciună decât amarul adevărului. Ar înnebuni dacă și-ar pierde credințele. În ei sălășluiește teama de a nu o lua „pe arătură”, nu ideea că ar pierde șansa(1: la infinit) spre a ajunge la Dumnezeu.\n\nTrebuie stopat fenomenul îndoctrinării. Se separă familii și se comit multe fapte din răutate în numele adevărului și al credinței. Istoria are ce vorbi pentru cei care au urechi să audă.\n\nAcești oameni sunt în stare să meargă până-n pânzele albe pentru credința lor, nu le pasă. Fac comparație între ei și alte religii dar nu se compară cu ei înșiși – ce gândesc în raport cu ceea ce fac.\n\nFii fără religie dar fii OM, fii cu religie dar rămâi tot om! Mulți sunt cu Dumnezeu în vorbe și cu „mamona” în fapte. Se arată iubitori, iertători, înțelegători pentru a-și atrage noi „frați”, „surori” și a urca cât mai sus pe treptele bisericilor lor.\n\nFolosesc exact ce are nevoie omul vulnerabil în momentele grele ale vieții lui, astfel încât să îl atragă de partea lor.\n\nRămâi om indiferent de faptul că aparții unui cult religios sau nu. Rămâi om indiferent de credință dar nu și nepăsător la nevoile altuia. Nu contează că ai defectele tale. Orice om le are dar nu-i lovi cu Biblia-n mână pe ceilalți .\n\nN-ai dreptul!\n    ","previous":{"slug":"cronicile-unei-depresii-partea-a-ii-a","title":"Cronicile unei depresii partea a II-a"},"next":{"slug":"intr-unul","title":"Într-unul"}},{"author":"Andra Cozma","date":"2014-12-03T18:12:50.000Z","slug":"cronicile-unei-depresii-partea-a-ii-a","status":"publish","title":"Cronicile unei depresii partea a II-a","excerpt":"(Autor: Cătălina Cornea) Depresia e o stare a minții tale. O stare în care te simți fără chef, simți de  ","article":"(Autor: Cătălina Cornea)\n\nDepresia e o stare a minții tale. O stare în care te simți fără chef, simți de parcă ai fi doar un corp fără viață. Dar ești sănătos, poate doar cu foarte mici probleme de sănătate, dar zilele nu îți sunt numărate. Cei bolnavi de cancer, SIDA sau alte boli incurabile, se luptă pentru fiecare zi din viața lor.\n\nAr trebui să învățăm de la ei să prețuim viața, căci viața e un miracol. Fiecare din noi suntem un miracol ce e în stare să creeze alte miracole. Ar trebui dar să folosim depresia în folosul nostru. Dar întrebarea e, cum? Îmi aduc aminte cum am devenit eu depresivă, și îmi aduc aminte cauzele, prea mulți oameni ce m-au dezamăgit, prea mulți oameni ce nu au apreciat eforturile mele.\n\nȘi astăzi realizez că starea de depresie mă apără de tot ce e rău, de oameni răi, de chestiile ce nu îmi plac. Deci profită de depresie și folosește-o pentru a vedea ce oameni cu adevărat te prețuiesc și ce oameni ar trebuie să îi elimini din viața ta.\n\nInspiră-te din emoțiile și trăirile pe care le simți. Nu lăsa depresia să te distrugă, ci creează cu ajutorul ei. Depresia o poți preface din cel mai mare dușman în cel mai bun prieten. Cronicil\n    ","previous":{"slug":"cronicile-unei-depresii-partea-i","title":"Cronicile unei depresii partea I"},"next":{"slug":"ramai-om","title":"Rămâi om!"}},{"author":"Andra Cozma","date":"2014-12-03T18:12:50.000Z","slug":"cronicile-unei-depresii-partea-i","status":"publish","title":"Cronicile unei depresii partea I","excerpt":"(Autor: Cătălina Cornea) Ce înseamnă depresia, ce înseamnă sa fii depresiv? E oare lene sau lipsa de motivație? Te lupți  ","article":"(Autor: Cătălina Cornea)\n\nCe înseamnă depresia, ce înseamnă sa fii depresiv? E oare lene sau lipsa de motivație?\n\nTe lupți cu tine însuți, să faci ceva într-o zi, să nu fie ziua risipită, dar ajungi să faci nimicuri, să pierzi timpul pe internet sau uitându-ne într-un colț. Dar încearcă să te inspiri din acele nimicuri, din trăirile ce le ai zi de zi.\n\nDepresia e o luptă cu tine însuți, o luptă în care simți că tu nu ai arme.\n\nȘi cea mai grea luptă ce o purtăm nu e cu oamenii din jur, ci cu noi înșine.\n\nTrebuie să învingi, trebuie să învingi acea parte din tine ce te distruge, acea parte ce simți că te omoară. Și, nu nu îți omoară celulele, nu îți ia zile din viață, ce îți ia părți din suflet. Îți ia motivația, ambiția și poate dorința de a trăi.\n\nȘi totuși cu ce arme vei lupta?\n\nCea mai efectivă armă este dragostea oamenilor, oamenilor pentru care merită să trăiești. Mama, sora, fratele, tatăl, prietenii ce îți devin a doua familie, iubitul sau iubita. Oamenii care își văd sensul vieții lor în existența ta, care cred în tine, care te iubesc chiar și cu atacurile de panică, chiar și cu depresia ce o ai. Ai încredere în ei, simte iubirea lor. Luptă pentru ei, pentru că fericirea ta e și fericirea lor.\n\nO altă armă ar fi, pasiunile ce le ai. Poate scrii, sau poate citești, sau poate cânți. Fă ceea ce îți place. Crează-ți altă lume prin desen sau scris, prin ce poți face tu mai bine.Încearcă mereu, încearcă să faci din depresie o inspirație. J.K Rowling a scris Harry Potter, fiind inspirată de depresia prin care a trecut.\n\nȘi nu te vor ajuta pastile, nu te vor ajuta cuvintele spuse de medici sau de alții, tu te vei ajuta. Fii tu medicul pentru creierul tău, pentru sufletul tău, pentru frica ta.\n    ","previous":{"slug":"de-dragul-de-a-citi","title":"De dragul de a citi"},"next":{"slug":"cronicile-unei-depresii-partea-a-ii-a","title":"Cronicile unei depresii partea a II-a"}},{"author":"Andra Cozma","date":"2014-12-03T18:12:50.000Z","slug":"de-dragul-de-a-citi","status":"publish","title":"De dragul de a citi","excerpt":"Este frumos să citești. Înveți lucruri noi, te relaxezi și-ți îmbunătățești optica asupra vieții. Ce se întâmplă atunci când citești  ","article":"_Este frumos să citești. Înveți lucruri noi, te relaxezi și-ți îmbunătățești optica asupra vieții._\n\n_Ce se întâmplă atunci când citești dar nu simți nimic dinspre acea carte și tu totuși o continui? Probabil pur și simplu o faci doar ca să știi că ai mai bifat un titlu de carte în biblioteca ta? Sau poate că vrei să te convingi că nu ai dat banii degeaba pe aceasta, nu?_ _Sunt mulți oameni care tot citesc doar să se autovalideze ca oameni culți._\n\n_De asemenea, am întâlnit persoane ce-i treceau pe cei nou cunoscuți printr-un filtru riguros. Îi considerau „eligibili” pentru a începe o conversație cu aceștia numai dacă aveau cărți citite și erau întrebați: „Tu citești?” „Ce-ai citit?” „Ce-ai înțeles din ce ai citit?” „La ce concluzie ai ajuns?”_ _Informația multă din cărți nu echivalează mereu cu a fi mai învățat, mai înțelept, mai bun, mai iubitor. Mai sunt aspecte ce țin și de ființa ta._\n\n_Mai depinde și de „soiul” tău._ _Altă chestiune: de unde mândria de a fi citit dacă nu ai capacitata de a pricepe ceva din ce lecturezi și nu distingi lumea cărților de cea în care trăiești?_ _Cartea poate fi o lume magică, un univers în care rănile sufletești pot fi mângâiate și utilă când trebuie să oferi și altora cunoașterea ta. Citești pentru a privi altfel viața, nu de dragul de a citi, nu pentru că așa se poartă sau pentru că așa-i bine!_\n    ","previous":{"slug":"gandire-pozitiva","title":"Gândire pozitivă"},"next":{"slug":"cronicile-unei-depresii-partea-i","title":"Cronicile unei depresii partea I"}},{"author":"Andra Cozma","date":"2014-12-03T18:12:50.000Z","slug":"gandire-pozitiva","status":"publish","title":"Gândire pozitivă","excerpt":"Să adoptăm o gândire pozitivă vizavi de orice situație preponderent sau totalmente negativă, nu? Este ca atunci când ai ascunde  ","article":"Să adoptăm o gândire pozitivă vizavi de orice situație preponderent sau totalmente negativă, nu? Este ca atunci când ai ascunde mizeria sub preș, ai folosi deodorant fără a te spăla înainte sau ai pretinde că ai orbit, deși tu vezi. Exemplele pot continua la infinit. La ce bun să-ți autoinduci o altă percepție când realitatea-i alta?\n\nPrin această gândire pozitivă nu transforma totul într-un univers mai „digerabil” pentru mintea ta. Lecțiile de viață se învață trecând prin bune și rele. Chiar dacă suferi și cedezi, la un moment tot te ridici și încerci să lupți și vei reuși doar privind totul într-o manieră cât mai realistă.\n\nCând îți schimbi percepția asupra realității odată, de două ori, mintea se va învața și va proceda automat pentru experiențele viitoare, conform noilor „instrucțiuni”. Vei gândi pozitiv într-atât încât nu va mai exista capacitatea de a vedea clar realitatea și asta nu-i nimic.\n\nExistă locuri „destinate” celor ce au o percepție distorsionată asupra realității. Oricine poate ajunge acolo, așa că nu-i de joacă. Se vor găsi soluții mai rapid dacă vezi viața așa cum este ea nu așa cum ai dori să fie. Nu pretinde că nu vezi nimic altceva decât floricele pe câmp, căsuțe de poveste, râuri cu lapte, miere și cer roz.\n    ","previous":{"slug":"pentru-linistea-sufletului-la-psiholog","title":"Pentru liniștea sufletului la psiholog"},"next":{"slug":"de-dragul-de-a-citi","title":"De dragul de a citi"}},{"author":"Andra Cozma","date":"2014-11-28T18:12:50.000Z","slug":"pentru-linistea-sufletului-la-psiholog","status":"publish","title":"Pentru liniștea sufletului la psiholog","excerpt":"Este frumos să poți sprijini oamenii din jurul tău atunci când au probleme sufletești. Îți dă un sentiment de împlinire  ","article":"Este frumos să poți sprijini oamenii din jurul tău atunci când au probleme sufletești. Îți dă un sentiment de împlinire și te ajută să-ți îmbunătățești părerea despre propria persoană. Simți că ești o ființă importantă pentru cei din jur. Ce frumos! Ține minte însă: ești important pentru ceea ce oferi iar atunci când alegi să primești ca doar apoi să dai, lucrurile se schimbă. Multe în viață trebuie și Dăruite.\n\nNimeni nu este absurd! Bunul nostru simț spune că trebuie să-l răsplătim pe cel care ne-a ajutat. Totuși, mereu este bine să se realizeze un echilibru între a oferi-primi când trebuie și a dărui atunci când este nevoie. Nu încurajez abordările acestei meserii de fin observator al comportamentului omenesc. Puțin contează ce încurajez eu! Dar gândește-te: atât timp cât dai NUMAI pentru a primi, totul este discutabil.\n\nAsta-i branșa noastră, a celor ce oferim așa cum putem o liniște pentru cel în nevoie. Unii dintre noi am rămas aici pentru o cauză iar cele necesare vieții, căutăm să le asigurăm din altceva. Oricum, cât mai puțin posibil(dacă deloc nu se poate) din suferința oamenilor, astfel încât să putem dărui mai mult în continuare.\n    ","previous":{"slug":"sinucidere-post-suicid","title":"Sinucidere, post-suicid"},"next":{"slug":"gandire-pozitiva","title":"Gândire pozitivă"}},{"author":"Andra Cozma","date":"2014-11-27T18:12:50.000Z","slug":"sinucidere-post-suicid","status":"publish","title":"Sinucidere, post-suicid","excerpt":"Sinucidere, tabloul post-suicid: Popa nu face slujbă, societatea condamnă, statul cere dări (taxe cimitir și altele), pompele funebre, ,,pompează” prețul  ","article":"Sinucidere, tabloul post-suicid: Popa nu face slujbă, societatea condamnă, statul cere dări (taxe cimitir și altele), pompele funebre, ,,pompează” prețul pentru serviciile lor, cheltuieli cu priveghi, pomeni, bani de judecată pentru moșteniri(dacă-i cazul) etc.\n\nRudele, prietenii se îneacă în lacrimi apoi se acuză reciproc și într-un final, când cu toții se mai liniștesc, spun: „Dumnezeu să-l ierte!”\n\nNu ținem cont deloc de faptul că mulți dintre noi suntem tot sinucigași (chiar dacă nu avem curaj să ne aruncăm în fața trenului, să luăm otravă sau „să planăm” prin aer).\n\nTristețea, furia, ura, invidia, răutatea și alte cele, fac enorm de mult rău. Prin toate acestea, slăbim rezistența organelor noastre și lăsăm loc bolilor aducătoare de eternitate să se instaleze. În funcție de puterea pe care o ,,investește” fiecare în propriul necaz, așa se „ajustează” și forța de autodistrugere a propriei ființe. Din păcate la unii, această forță e colosală.\n\nCunoaștem toate astea și totuși o facem cu voia noastră. Și sinucigașul clasic face la fel, doar că totul e mai rapid. În rest, nicio diferență și nimic de condamnat. Au ales.\n\nNoi putem de asemenea să facem alegeri cât nu e prea târziu. Să nu ne mai sinucidem prin otrava propriilor gânduri, să lăsăm viața să decurgă în ritmul său! Ușor de zis, știu! Va fi doar mai greu de dus ulterior sau nu va mai fi nevoie de nimic.\n    ","previous":{"slug":"doar-eu-am-dreptate","title":"Doar eu am dreptate!"},"next":{"slug":"pentru-linistea-sufletului-la-psiholog","title":"Pentru liniștea sufletului la psiholog"}},{"author":"Andra Cozma","date":"2014-11-26T18:12:50.000Z","slug":"doar-eu-am-dreptate","status":"publish","title":"Doar eu am dreptate!","excerpt":"Ați avut de-a face cu persoane ce trăiau mereu cu senzația că dețin adevărul absolut și care desigur, doreau să  ","article":"Ați avut de-a face cu persoane ce trăiau mereu cu senzația că dețin adevărul absolut și care desigur, doreau să primească numai aprobări din partea celorlalți? Să detaliem un pic despre cum se manifestă aceste persoane în conversație cu alții:\n\n– Au sentimentul că sunt atotcunoscătoare iar opiniile altora le cataloghează a fi cu adevărat proaste, nefondate și oricâte contraargumente le-ai aduce, consideră că tot părerile lor sunt cele mai bune.\n\n– Vorbesc peste tine de fiecare dată când ai ceva de spus vizavi de un subiect. Nu pentru că nu te-ar respecta dar pur și simplu doresc cu ardoare să-ți arate faptul că te înșeli în spusele tale.\n\n– Te țin minte pentru faptul că ai fost în opoziție cu ideile lor și de fiecare dată când au ocazia, caută să deschidă subiectul cu pricina încercând în repetate rânduri să te facă să le dai dreptate la tot ce spun. Totul ajunge să pară obositor, agasant și preferi să eviți persoanele de acest gen. – Îți arată simpatia și te vorbesc de bine altora atât timp cât au ferma convingere că ești de acord cu opiniile lor. Dacă ești contra, se supără pe tine și probabil trebuie să te aștepți ca nici să nu-ți mai vorbească un timp.\n\n– Te supun de față cu alții la momente penibile, în care te simți pur și simplu pus la zid, așteptând ca glonțul să te străpungă. Sunt mărețele lor clipe în care-și expun cu patos adevărul lor și desigur, spre a primi și aprobare din partea audienței. Ceilalți care asistă la discuție stau pe post de juriu sau privesc totul exact cum ar fi la teatru/film, așteptând să afle deznodământul.\n\n– Au tendința repetată la a te corecta în tot ceea ce afirmi, de nici tu nu mai știi cum să continui discuția. Nu-i nimic de condamnat la acest tip de persoane. Nu sunt oameni răi ci pur și simplu din diferite cauze, nu au capacitatea de a înțelege că fiecare om cu care intră în contact poate gândi altfel decât ei. Trebuie să avem în vedere faptul că-n trecutul lor ori li s-a dat mereu multă atenție și s-au învățat prost ori au fost desconsiderați, umiliți, reduși mereu la tăcere, intimidați iar acum refulează. Important este să avem compasiune și să înțelegem considerentul din care acești oameni acționează așa.\n\nNu trebuie ne mai grăbim să-i catalogăm într-un anume fel sau să enumerăm diverse chestiuni psihologice de la care a pornit atitudinea lor care de altfel, au devenit deja clișee (ex: stimă de sine redusă, nevoie de validare, nesiguranță la nivel emoțional etc). Oricine poate fi în acest fel la un moment dat și probabil că poate fi prea târziu, ajungând să fie convins că numai el are dreptate.\n    ","previous":{"slug":"depresie","title":"Depresie"},"next":{"slug":"sinucidere-post-suicid","title":"Sinucidere, post-suicid"}},{"author":"Andra Cozma","date":"2014-11-11T18:12:50.000Z","slug":"depresie","status":"publish","title":"Depresie","excerpt":"Omul cu multele suișuri și coborâșuri din a sa viață, cu ale sale motive de bucurie sau de suferință, va  ","article":"Omul cu multele suișuri și coborâșuri din a sa viață, cu ale sale motive de bucurie sau de suferință, va da mereu naștere unor infinități de întrebări ce vor avea „n” răspunsuri… de cele mai multe ori, unele care „se bat cap în cap” dar asta este. Un posibil răspuns (bun sau rău, depinde de ce crede fiecare): totul este o iluzie.\n\nEste dur, știu. Mereu va fi dur. Cum să fie iluzii: boala, sărăcia, nedreptatea, războaiele, suferința? Sunt, din păcate și este FOARTE greu de acceptat. Singurul element ce nu este o iluzie este doar cel care a existat înaintea noastră și va continua să existe după noi -Dumnezeu, hazard, în funcție de cum alege fiecare să-l numească. Real este și procesul de transformare al lumii înconjurătoare, extinderea Universului și a Infinitul în sine.\n\nDin păcate, noi, restul viețuitoarelor, cu toții suntem doar trecători pe acest pământ. Când te gândești la ceva din trecut, la nivel mental știi ce ai trăit și ce ai simțit, atât. În momentul prezent, nu trăiești propriu-zis trecutul, pentru că evident, s-a dus. Deci, nu e real pentru prezent și tu practic trăiești totul conform percepției tale vizavi de tot ce a fost.\n\nAceeași situație se aplică și pentru viitor – trăiești conform a ceea ce-ți dorești pentru viitor și atât. Nici ce este în prezent nu este prea real pentru că totul pleacă de la un viitor, trece printr-un prezent și apoi rămâne în trecut… inclusiv noi, iar pentru cei ce vor urma, rămânem ireali ș.a.m.d. Putem omorî sau da viață, putem iubi sau urî, putem fi și trăi oricum. În ambele cazuri nu lăsăm în urma noastră decât cenușă sau hrană pentru viețuitoarele țărânei și o lume unde o altă iluzie va lua locul celei ce a fost.\n\nPoți plânge, poți avea depresie, te poți sinucide sau te poți ridica din toate acestea și bucura de viață. Fii așa cum dorești să fii. Viața își continuă cursul oricum – cu sau fără tine. Totuși fii și tu o parte din acest curs, cât poți de mult!\n    ","previous":{"slug":"regretul-pierderii-celor-dragi-vinovatie","title":"Regretul pierderii celor dragi și vinovăție"},"next":{"slug":"doar-eu-am-dreptate","title":"Doar eu am dreptate!"}},{"author":"Andra Cozma","date":"2014-10-22T18:12:50.000Z","slug":"regretul-pierderii-celor-dragi-vinovatie","status":"publish","title":"Regretul pierderii celor dragi și vinovăție","excerpt":"Puține au fost momentele în care noi oamenii am apreciat cu adevărat tot ceea ce aveam – prezența celor dragi,  ","article":"Puține au fost momentele în care noi oamenii am apreciat cu adevărat tot ceea ce aveam – prezența celor dragi, anumite situații de viață favorabile nouă și multe altele.\n\nDe ce omul apreciază atât de puțin sau deloc tot ce are în viața sa? De ce odată cu pierderea apare și prețuirea a ceea ce s-a pierdut?\n\nNimeni nu poate ști exact de ce. Voi încerca însă, așa cum pot, să explic consecințele acestui fenomen conform informațiilor acumulate până acum și a propriilor mele trăiri.\n\nMă voi axa pe pierderea celor dragi nouă (mai puțin pe lucruri sau circumstanțe) și nu mă refer strict la deces ci la situații de viață ca: supărare, separare, mutarea acesteia în alt oraș, țară sau alte cauze.\n\nOrice persoană din viața noastră pe care probabil nu am apreciat-o cum se cuvenea, prin separarea acesteia de noi, practic s-a format în interiorul nostru un gol. Un gol sufletesc ce nu poate fi măsurat sau diminuat ci doar resimțit foarte dureros. Aceste trăiri pot fi resimțite ca un pumn în stomac, un junghi în inimă, un val de transpirații reci ce-ți dau friguri intense.\n\nPoți simți că aluneci din realitatea vieții, înspre ruminații interminabile asupra trecutului și pe care de altfel, ai da orice să-l modifici.\n\nProbabil stai să te gândești la ce anume te-a distras atât de mult încât n-ai reușit să prețuiești oamenii din viața ta. Ce trăiri ți-au întunecat mintea într-atât încât nu ai mai putut observa prezența celor dragi din jurul tău?\n\nDezorientat și furios fiind, te blamezi, te învinovățești și îți dorești propriul rău. Este inutil să gândești în acest mod.\n\nÎnvinovățindu-te, practic „mai pansezi” un pic rana sufletească, îți mai ușurezi un pic povara dar nu-ți rezolvi problema. „Asta este! Sunt vinovat”, „Sunt așa și pe dincolo”, „Din cauza mea a fost totul și basta”.\n\nOamenii îi iartă pe cei care se simt vinovați și se căiesc. Părinții își învață copiii de mici să simtă vinovăție atunci când greșesc iar societatea taxează dur absența acestui sentiment. Nu folosește nimănui acest lucru.\n\nA te simți vinovat, în ochii lumii este o virtute a sufletului dar în realitate, reprezintă doar un mecanism de apărare în fața durerii care duce inevitabil, la amânarea găsirii unei rezolvări a problemei.\n\nNu trebuie să te simți furios, vinovat pentru tot ce a fost. Este destul de mare golul tău sufletesc cauzat de faptul că nu mai poți vedea, îmbrățișa persoana dragă ție și că nu te poți bucura de prezența acesteia oricând dorești.\n\nSunt oameni dragi nouă, care trec prin viața noastră, luând cu ei o parte din noi, o parte din sufletul nostru.\n\nGreșelile din trecut, povara vinovățiilor din prezent și resemnarea ce va urma, toate acestea trebuie să fie înlocuite cu amintirile celor mai frumoase momente petrecute alături de cei dragi.\n    ","previous":{"slug":"altu-i-de-vina","title":"Altu-i de vină!"},"next":{"slug":"depresie","title":"Depresie"}},{"author":"Andra Cozma","date":"2014-10-16T18:12:50.000Z","slug":"altu-i-de-vina","status":"publish","title":"Altu-i de vină!","excerpt":"Atunci când unii oameni dau vina pe alții pentru nefericirea lor sau când noi înșine i-am acuzat pe ceilalți pentru  ","article":"Atunci când unii oameni dau vina pe alții pentru nefericirea lor sau când noi înșine i-am acuzat pe ceilalți pentru problemele noastre, n-am făcut decât să mai amânăm un pic îmbunătățirea anumitor aspecte din viața noastră.\n\nTotodată, am pierdut oameni care nu meritau să fie ținta acuzelor noastre. Nimeni nu-i de vină pentru nefericirea noastră. Omul nu poate să observe ceva anume și apoi să acuze, dacă nu are un reper. Acest reper se pare că se află chiar în propria lui persoană. Când îl acuzi pe altul de nefericirea ta sau te declari nemulțumit de felul lui de a fi și de a acționa, este pentru că tu vrei să mascheziceva. Un aspect ce inițial a fost și este în tine și care, nu poate fi acceptat.\n\nCu cât mai mare este neacceptarea asupra faptul că noi suntem răspunzători de nefericirea noastră cu atât jignirile, acuzele la adresa altora se întețesc. Sunt lucruri familiare vouă pe care le-ați citit în „n” cărți, site-uri și pe care le-ați dezbătut intens cu alții.\n\nO intensitate direct proporțională cu starea voastră de disconfort pe care ați resimțit-o atunci când ați primit tot felul de acuze.\n\nSunt aspecte pe care le știți foarte bine și cu toate acestea, tot vă simțiți prost când cineva vă acuză pentru răul lui sau vă judecă.\n\nPăcat pentru faptul că în loc să câștigați timp pentru bucuria vieții, îl irosiți cu tot felul de ruminții „Dar, de ce mi-a zis asta?” „Dar, ce i-am făcut eu de se poartă așa cu mine? ” „Ce vină am eu pentru tot ce trăiește?”\n    ","previous":{"slug":"apropiati-straini-si-straini-apropiati","title":"Apropiați străini și străini apropiați"},"next":{"slug":"regretul-pierderii-celor-dragi-vinovatie","title":"Regretul pierderii celor dragi și vinovăție"}},{"author":"Andra Cozma","date":"2014-10-12T18:12:50.000Z","slug":"apropiati-straini-si-straini-apropiati","status":"publish","title":"Apropiați străini și străini apropiați","excerpt":"Probabil că mulți dintre noi am simțit într-un anumit moment al vieții, cum persoanele apropiate, s-au înstrăinat de noi. Este  ","article":"Probabil că mulți dintre noi am simțit într-un anumit moment al vieții, cum persoanele apropiate, s-au înstrăinat de noi. Este un mare paradox pe care încerc de mult timp să-l înțeleg și în acest articol vreau să enumăr posibilele cauze care duc la declanșarea acestui fenomen:\n\n1\\. Timpul Acesta modifică legăturile de familie, prieteniile. După trecerea unui interval destul de mare de timp de când nu te-ai mai văzut cu ei (din diverse cauze: distanță, finanțe, probleme sănătate etc) sau nu v-ați mai sunat, relația cu aceștia se modifică. Fie că nu mai ai tu timp de ei, fie că nu mai au ei timp de tine, cert este că intervine o schimbare. Pentru unii apare dorul de apropiați și apropiaților, dorul de cei pe care nu i-au mai văzut demult, însă și această stare trece. Cu timpul, apare obișnuința și în ceea ce privește dorul. Până la urmă, fiecare trece mai departe, inclusiv peste dorul de tine, peste amintirea timpului pe care l-ați petrecut împreună cândva și-și vede de viața sa de zi cu zi. Timpul nu stă-n loc și fiecare are treburi de făcut.\n\n2\\. Modificarea percepției La un moment dat, ceilalți ne pot percepe ca fiind altfel decât ei sau decât știau ei despre noi că suntem. Noi, ca toți oamenii suferim transformări în gândire, comportament. Probabil să nu mai rezonăm cu apropiații, familia, prietenii și nu-i de mirare dacă aceștia se înstrăinează de noi sau noi de ei.\n\n3\\. Surogat al apropiaților Ajungi să-ți satisfaci anumite necesități emoționale prin alte persoane, altele decât apropiații tăi și într-un final te înstrăinezi de aceștia. Nu mai ai nevoie de tot ce-ți ofereau ei sau de ceea ce ți-ar fi oferit dacă voiau și puteau. Legătura dintre tine și alți oameni se menține în măsura în care tu ai nevoie la nivel emoțional de ei și nu contează faptul că sunt alții decât familia, prietenii tăi și-n general persoanele din partea cărora aveai așteptări. 4…………………………………. 5…………………………………. 6…………………………………. 7…………………………………. 8…………………………………. 9…………………………………. 10…………………………………. …………………………………… În funcție de experiențele sale de viață, fiecare persoană ce citește acest articol, mental, va completa despre cauzele ce duc la ceea ce am numit: „Apropiați străini și străini apropiați.”\n    ","previous":{"slug":"de-la-credinte-la-boala-mintala","title":"De la credințe la boală mintală."},"next":{"slug":"altu-i-de-vina","title":"Altu-i de vină!"}},{"author":"Andra Cozma","date":"2014-10-10T18:12:50.000Z","slug":"de-la-credinte-la-boala-mintala","status":"publish","title":"De la credințe la boală mintală.","excerpt":"În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren  ","article":"_În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren fertil pe care boala mintală poate „prinde” rădăcini._\n\n_Sunt multe persoane care din păcate, au pierdut măsura în chestiunile religioase sau mișcările spirituale de tot felul și au ajuns să vorbească/comporte într-un mod ciudat._\n\n_Spre exemplu, noțiuni, principii „dintr-ale spiritualității” sau din alte religii, pentru unii tind să capete un alt înțeles. Un înțeles îndreptat clar spre nebunie._\n\n_Ei cred în faptul că sunt controlați de la distanță de către diferite persoane sau că li se transmit energii negative atunci când le este rău._\n\n_Aceștia consideră că persoanele cu care nu se înțeleg bine, sunt cele cu care au avut neînțelegeri într-o viață anterioară._\n\n_De asemenea, nebunia se poate ivi și-n cazul unor religioși care vorbesc despre păcate, farmece/blesteme._\n\n_Nu de puține ori aceștia acuză că li s-au făcut vrăji, ocărăsc cu biblia-n mână și îți amintesc cât de păcătos, netrebnic ești tu, cu toți ai tăi._\n\n_Am cunoscut oameni, care n-au mai știut măsura vizavi de tot ceea ce am scris eu mai sus și au ajuns să se retragă în idei fixe, credințe stranii._\n\n_Boala mintală în sine le-a devenit religie iar cei apropiați lor odinioară, le-au devenit străini cu care au ajuns să se poarte execrabil, considerându-i chiar inamicii lor._\n\n_Toți în sinea noastră ne „agățăm” de anumite idei pentru ca mintea să ne fie mai puțin umbrită de problemele vieții._\n\n_Este însă necesară prudența în a ne păstra active filtrele mentale – să distingem între principiile, credințele care ne pot fi de folos și cele care seamănă cu ceva acceptabil, plauzibil dar care-n realitate, ne pot duce spre alte „tărâmuri”._\n    ","previous":{"slug":"fara-rost","title":"Fără rost"},"next":{"slug":"apropiati-straini-si-straini-apropiati","title":"Apropiați străini și străini apropiați"}},{"author":"Andra Cozma","date":"2014-09-22T18:12:50.000Z","slug":"fara-rost","status":"publish","title":"Fără rost","excerpt":"Un freamăt interior mai mult sau mai puțin intens al multora, va constitui subiectul principal pe care-l voi trata în  ","article":"_Un freamăt interior mai mult sau mai puțin intens al multora, va constitui subiectul principal pe care-l voi trata în acest articol._ _Să începem cu o prima etapă și anume: faptul că devenim conștienți de aspectele ce țin de existența noastră, de tot ceea ce trebuie de obținut pentru menținerea acesteia (uneori prin milă, alteori prin furt sau luptă cinstită etc)._\n\n_Totuși, într-un fel sau altul, te pot hrăni și păsările cerului sau gunoaiele din tomberoane. Îți pot astâmpăra setea chiar și râurile deja murdare (nu într-atât să mori, nu pe loc cel puțin) și te poți adăposti oriunde poți și simți că ți-e bine, cât de cât. Omul se adaptează oricum._\n\n_Există doar impresii pe care un individ le are asupra a ceea ce înseamnă un rost. Nimeni, în particular n-are niciun rost ci reprezintă doar o mică contribuție la evoluția neamului omenesc și a dezvoltării unei armonii alături de celelalte viețuitoare._ _Un individ născut dintr-un alt individ care trăiește și moare contribuind la ciclul vieții. O simplă spiță la roată, nimic mai mult._ _Poate mulți s-au întrebat: „Dacă tot n-am rost, acum ce urmează?”_\n\n_Sunt mulți oameni pentru care urmează succesul personal și profesional, împlinirea celor lumești și… cam atât. Pentru restul, întrebarea aceasta probabil nici acum nu și-a găsit răspunsul, nu? Poate de aceea și sunteți acum aici, citind aceast articol._ _Inconștient, noi ne îndreptăm spre direcțiile (ex: cărți, filme, persoane etc) de care avem cea mai mare nevoie, fie ele în primă fază mai mult sau mai puțin plăcute._\n\n_Suntem cele mai evoluate animale, deținem cheia lanțului trofic însă și acest lucru a necesitat un preț. Nu le poți avea pe toate._ _Te naști și evoluezi într-o lume pentru a decădea și muri în alta. În cazul nostru al oamenilor, în cea mai apropiată de tot ceea ce înseamnă bucuria vieții: cooperarea, înțelegerea, afecțiunea, iertarea, lupta, sacrificiul._\n\n_Conștiența asupra acestei existențe sterpe devine dureroasă dar din păcate, trebuie să o înfuntăm… nu avem de ales._ _Rând pe rând, se adună tot mai mulți oameni care doresc să facă ceva, cumva. Nu ceva dureros, nu plin de ură și ticălos cum au făcut alții. Din păcate, lumea nu poate mișca un deget pentru nimeni, de teamă să nu și-l rupă._ _Au fost atâția înaintea mea și a ta care nu au mai suportat să vadă ce nu-și doresc și au încercat așa cum au putut să aducă o schimbare-n lume._\n\n_Mila cerului nu există, dăruirea și înțelegerea majorității oamenilor, nici atât. Cu toate acestea trebuie continuat orice demers de a schimba în bine lumea asta. Întâi de toate, trebuie să începem cu Noi._ _Fără noi, restul n-are are niciun rost._ [https://www.youtube.com/watch?v=QpLrjifXT1w](https://www.youtube.com/watch?v=QpLrjifXT1w)\n    ","previous":{"slug":"pentru-binele-tau","title":"Pentru binele tău"},"next":{"slug":"de-la-credinte-la-boala-mintala","title":"De la credințe la boală mintală."}},{"author":"Andra Cozma","date":"2014-07-29T18:12:50.000Z","slug":"pentru-binele-tau","status":"publish","title":"Pentru binele tău","excerpt":"Probabil vei avea parte de cele mai agresive, descurajante și lipsite de valoare ,,discursuri” ale multora dintre apropiații tăi, atunci  ","article":"_Probabil vei avea parte de cele mai agresive, descurajante și lipsite de valoare ,,discursuri” ale multora dintre apropiații tăi, atunci când le vorbești despre anumite decizii ce le vei lua cu viața ta._ _Vă este familiar presupun: ,,Îți vorbesc așa, pentru că-mi pasă de tine și vreau să înțelegi că greșești”, ,,Ai să ajungi la vorba mea”. Nu neapărat._\n\n_De cele mai multe ori este vorba de frica celuilalt de a pierde controlul asupra ta._ _Acest ,,pentru că-mi pasă de tine și-ți vreau binele” ajunge să facă mult rău și poate schimba mult relațiile dintre oameni. Orice om care la un moment dat face anumite alegeri pentru viața sa, cu siguranță are un motiv – să-i fie mai bine._ _Puțini sunt cei ce prind curajul să iasă din ,,zona de confort”._\n\n_Mulți preferă să stea liniștiți cu propria lor nefericire și nu au curajul să riște, să lupte pentru visele lor._ _Familia, prietenii, cunoștințele, n-au de unde ști încotro se va îndrepta viața celui care a ales să riște mult pentru propria fericire. Chiar dacă nu va găsi ce-și dorește, va sta liniștit că a murit încercând și nu a trăit asteptând ca de undeva, cineva să facă ceva pentru el._\n\n_Nimeni nu știe ce va fi/cum va fi, până nu încearcă._ _Fiecare este responsabil pentru viața lui și va afla cum îi va fi viitorul TRĂINDU-ȘI PROPRIA VIAȚĂ și ATÂT. Nimic nu se va asemăna cu experiențelor de viață ale altora (în speță, sfătuitorii care afirmă că ei știu mai bine și-ți vor binele)._ _Noi oameni, avem trăiri unice și lecții anume de învățat în scurta noastră viață. Nimeni nu este în măsură să judece alegerile nimănui!_\n    ","previous":{"slug":"calea-cea-mai-scurta-spre-a-primi-atentie-cererea","title":"Calea cea mai scurtă spre a primi atenție. Cererea."},"next":{"slug":"fara-rost","title":"Fără rost"}},{"author":"Andra Cozma","date":"2014-07-26T18:12:50.000Z","slug":"calea-cea-mai-scurta-spre-a-primi-atentie-cererea","status":"publish","title":"Calea cea mai scurtă spre a primi atenție. Cererea.","excerpt":"În acest articol am realizat o clasificare succintă a anumitor cereri exprimate indirect de unii oameni. Multe cereri devin perceptibibile  ","article":"_În acest articol am realizat o clasificare succintă a anumitor cereri exprimate indirect de unii oameni. Multe cereri devin perceptibibile prin diverse cuvinte, atitudini, comportamente și trădează prezența anumitor nevoi, pe care unele persoane le au la nivel emoțional._\n\n_**Cererea de a primi acceptare, afecțiune, atenție, iertare, compasiune:**_\n\n_Unii pot cere acest lucru direct, prin gesturi, cuvinte firești pe când alții indirect, prin smiorcăială, negativism, atitudini de opoziției, ironie, reproș, limbaj trivial, agresivitate fizică. Acești oameni nu se manifestă astfel ,,doar” când lansează cererea dar și atunci când ei înșiși se simt vinovați de propria lor neputință de a îndeplini o cerere._\n\n_**Cererea de a nu refuza o cerere**_\n\n_„Vreau să ne întâlnim diseară pentru a discuta despre ceva și te rog eu mult, să nu mă refuzi pentru că am nevoie de un sfat din partea ta!” Așadar, te vezi în situația în care deja altcineva ți-a făcut programul pe seara respectivă și mai presus de toate îți formulează o pre-cerere: **te roagă** să nu-l refuzi cu ceea **ce te roagă**._\n\n_**Cererea în numele celui care nu a cerut**_\n\n_„Am cerut mătușii cu împrumut niște bani în numele tău până săptămâna viitoare. Am făcut asta pentru că ție îți dă iar mie nu.”_\n\n_**Cererea-promisiune**_\n\n_Spre exemplu, cererea pe care o lansează cineva de pe patul de moarte: ,,Promite-mi ca după ce mor, să nu schimbi mobila din casă și s-o lași exact așa cum a dorit bunicul tău!”_ _Dificilă cerere, nu? Probabil că sentimentul de vinovăție te va însoți o vreme în caz că „te încumeți” totuși să muți mobila din casa respectivă, ba chiar s-o schimbi. Ideea este că trebuie să ții cont de faptul că prin cererea sa, defunctul/defuncta, la nivel simbolic vrea să-și continue într-un fel sau altul, existența printre cei rămași în viață, printre cei dragi._\n\n_**Cerere pentru a ,, a sparge gheața”**_\n\n_Aflat într-un loc cu persoane ursuze dar în care ești nevoit să rămâi până la o anumită oră, prinzi curaj până la urmă și lansezi o cerere, indirect ce-i drept, spre a-ți satisface nevoia de a te simți mai confortabil. Exemplu: zâmbitor, îl întrebi pe interlocutorul morocănos cât este ceasul pentru că al tău, „crezi” că a rămas în urmă._\n\n_**Cererea- dominație**_\n\n_„Îți cer ajutor pentru o problemă, căci atunci când vei avea și tu nevoie de mine, eu te voi ajuta!” Frumos, nu? Mare atenție, totuși. Persoana care lansat o cerere de ajutor și căreia i-a venit rândul să ajute, poate trăi un sentiment de control, de dominare asupra celui ce a solicitat ajutorul și o reconfirmare, reasigurare privind propria putere asupra altora. Aceasta este calea prin care, în mod paradoxal și din păcate, multe persoane ajung să se simtă puternice._\n    ","previous":{"slug":"atac-panica","title":"Atac panică"},"next":{"slug":"pentru-binele-tau","title":"Pentru binele tău"}},{"author":"Andra Cozma","date":"2014-07-24T18:12:50.000Z","slug":"atac-panica","status":"publish","title":"Atac panică","excerpt":"Atacul de panică – este un „prieten” foarte apropiat. Îți este alături în orice moment al vieții tale. Mereu îți  ","article":"Atacul de panică – este un „prieten” foarte apropiat. Îți este alături în orice moment al vieții tale. Mereu îți captează atenția prin felul lui de a fi. N-ai cum să-l ignori și nu mai ai nici curajul de a te mai bucura de ceva din jurul tău, de teamă să nu-l întâlnești.\n\nPână la urmă îți spui că totuși, trebuie să te consulte un doctor care să-ți confirme dacă prezența acestui „prieten” se datorează unei afecțiuni organice(dezechilibru electrolitic, afecțiuni cardiace, pulmonare, cerebrale etc) sau este doar o chestiune ce ține doar de mintea ta.\n\nÎn fața medicului te prezinți speriat, nesigur și rușinat de ceea ce ar putea crede acesta despre tine. Ți-e teamă că te-ar considera nebun sau că n-ar putea să-ți ofere ajutor în această situație. Ai curaj și spune-i medicului faptul că tu ai venit la consultație din neliniște, din frica de a nu muri/înnebuni, pentru că ai palpitații, amețești, tremuri, senzație de leșin, etc.\n\nÎntr-un final, se da verdictul: Clinic, sănătos și-l vezi pe medic, cum îți scrie o trimitere la un coleg din altă specialitate – psihiatrie. Posibil și intervenție farmacologică.\n\nEste bine să te vadă un medic de specialitate. Acesta va decide dacă se impune sau nu tratament împotriva anxietății tale. Multe afecțiuni psihice pot fi generate și de anumite fluctuații sau carențe ale anumitor substanțe din organism și probabil doar intervenția psihologului, să nu fie de ajuns(schizofrenia, depresia cronică, PMD, unele manifestări ale anxietății și multe alte afecțiuni nu se rezolvă doar cu „sfaturile” psihologului).\n\nDupă consultul la psihiatru și excluderea din ecuație a vreunei cauze mai grave ce a antrenat o stare psihică neplăcută, vom discuta în altfel.\n\nMedicația anxiolitică este bună pe moment dar nu reprezintă o soluție viabilă în a trata cauzele psihologice ci doar în a masca simptomele date de atacul de panică. Sunt mulți psihiatri ce afirmă că ideal este să lupți cu tine însuți cât poți de mult și să nu ajungi să iei medicamente. Și au dreptate! (mai sunt din păcate și situații în care întâlnești anumiți doctori ce sunt bucuroși în a-ți prescrie ,,pumnul” de pastile astfel încât să obțină și ei ceva procent din vânzarea acestora).\n\nDacă totuși ai fost nevoit să iei pastile (spre exemplu [benzodiazepine](http://www.sfatulmedicului.ro/Substante-cu-actiune-deprimanta-centrala/benzodiazepine_4333)), trebuie să ții cont de un aspect: în cursul unui tratament farmacologic (din ce m-am documentat din cărțile de specialitate și din discuțiile avute cu doctori psihiatri ce mi-au fost și profesori), pot apărea reacții paradoxale ca insomnie, agitație, neliniște, agresivitate, fugă de idei, logoree. Dacă vrei să și încetezi brusc tratamentul (ceea ce nu este indicat), nu uita de fenomenul de rebound – revenirea simptomelor deranjante pentru care s-a impus tratament! Sunt medicamente pe care doctorii le prescriu cu prudență pentru că provoacă dependență, reacții adverse și ideal este ca tu să poți controla psihicul mai mult decât ar face-o acestea.\n\nUltima soluție care îți rămâne, este să intri „in lupta” cu tine însuți, să nu negi prezența acestui „prieten” în viața ta și să capeți curajul de a-l înfrunta prin acceptare. În rest, nimeni nu deține o soluție concretă pentru a te ajuta să ieși din impas. Nici psihiatrul, nici psihologul și nici „bulina” nu te pot ajuta în locul tău ci doar tu. Probabil că-ți va fi de folos articolul acesta: [Nevoi](/2014/07/soularticole-ro/nevoi-emotionale/)\n\nAnalizează modul de manifestare al atacului de panică, nu-i da „apă la moară” și încearcă să-ți vezi de viață mai departe, chiar dacă ți-e greu. Atacul de panică este o formă (din multe altele), de manifestare a temerilor, neliniștilor, frustrărilor din sufletul tău.\n\nLa unele persoane, aceste stări interioare pot lua forma:\n\n– bolilor fizice trecătoare sau… incurabile, din păcate\n\n– bolilor psihice foarte grave\n\n– comportamentelor de risc cum ar fi tabagism, alcoolism, droguri, violență, excese.\n\n– manifestărilor mai ciudate de caracter și de comportament: impulsivitate, irascibilitate, răutate, ură, zgârcenie, indolență, egoism, prea permisiv, prea supus sau prea autoritar, prea agitat, prea calm, prea una sau prea cealaltă.\n\nDin păcate, oricine prezintă de-a lungul vieții, un risc de a dezvolta o afecțiune psihică. Chiar și oamenii ce ți-au încasat contravaloarea facturii la bancă, ți-au reparat mașina, ți-au rezolvat nu știu ce alte probleme sau care au stat la masă cu tine sau apropiații tăi.\n\nDe multe ori, stai și te uimești cum oamenii din jurul tău, ce păreau a fi serioși, drăguți, amabili, normali, ajungi să îi observi prin parcuri cântând de unii singuri ori înjurând și lovind cu piciorul tot ce întâlnesc în cale. Uneori poate îi surprinzi cum se ascund după copaci de inamicii lor imaginari sau de unii oameni afli că sunt în pușcării pentru crime, violuri, tâlharii și alte nenorociri iar de alții că și-au pus capăt zilelor.\n\nAșadar, încărcăturile din suflet pot lua viață prin „n” forme și nu neapărat prin atac de panică.\n\nReîntorcându-mă la subiect…\n\nÎn moment în care apare atacul de panică, încearcă să-i observi (atât cât poți tu în acel moment) manifestările și fii conștient că, nimic din ceea ce trăiești nu este real – nu te vei sufoca, nu ți se va opri inima, nu vei leșina, NU VEI MURI!\n\nDe asemenea, încearcă să te expui cât mai mult factorilor declanșatori ai panicii: Dacă ți-e teamă să ieși singur din casă, atunci ieși singur. Dacă ți „se inmoaie” picioarele atunci când te duci într-un anume loc sau întâlnești anumite persoane de care poate te temi, „dă-i înainte!” și expune-te cu curaj situației anxiogene.\n\nÎn încheiere îți spun: fie că simți teamă, tristețe, agitație, senzații de leșin, pierdere a contactului cu lumea sau orice altă reacție declanșată de psihic, amintește-ți cine este șeful vieții tale – Propria ta persoană!\n\nP.S. Dacă ai timp la dispoziție, îți recomand să citești și articolul „[Tu nu ești ok](/2014/07/soularticole-ro/tu-nu-esti-ok/)”\n    ","previous":{"slug":"realitati-incurcate-psihoza","title":"Realități încurcate. Psihoza"},"next":{"slug":"calea-cea-mai-scurta-spre-a-primi-atentie-cererea","title":"Calea cea mai scurtă spre a primi atenție. Cererea."}},{"author":"Andra Cozma","date":"2014-07-24T18:12:50.000Z","slug":"realitati-incurcate-psihoza","status":"publish","title":"Realități încurcate. Psihoza","excerpt":"O tulburare ce ține de sfera psihicului… Mă refer la ceva anume care „îți încurcă realitățile”. Am să vorbesc despre  ","article":"O tulburare ce ține de sfera psihicului… Mă refer la ceva anume care „îți încurcă realitățile”.\n\nAm să vorbesc despre ce au simțit, perceput… cei ce s-au întors înapoi la normalitate, după un lung chin. Este ciudat să nu știi ce realitate este cea reală. A ta sau a celorlalți. Este chinuitor pentru că tu nu poți diferenția clar.\n\nAi argumente suficiente să explici autenticitatea lumii în care mintea ta trăiește dar ai și momente în care admiți și anumite frânturi din realitatea pe care o văd ceilalți. Frânturi… Este că un joc de ping-pong. Când într-o lume, când în alta.\n\nO mașină cu două volane în care, tu conduci când cu un volan, când cu celălalt. Sunt două minți în același corp. După care din ele să te ghidezi?\n\nPoate singurul lucru care da de înțeles că n-ar fi real ceea ce simți, este reacția celor din jur. Caracterul anormal al exprimării verbale și nonverbale, al gândurilor bizare de care ești înconjurat naște multă îngrijorare printre cei dragi ție. Te uiți buimac și asculți tot ce se spune despre tine… Parcă ar avea dreptate ceea ce spun ei. Da… sunt valide argumentele lor dar valide sunt și argumentele tale cum că ești urmărit, sabotat, persecutat.\n\nCânți la două instrumente muzicale. Bănuiești că unul este dezacordat și sună fals dar nu ești sigur care. Și în mare parte a timpului tău, nu ești sigur dacă instrumentul muzical chiar este dezacordat și sună fals. Haos total! Cum să procedezi? Doctorii îți spun că… dacă această confuzie a lumilor și a comportamentul bizar, se repetă, e de rău… Unii membri ai familiei tale, inițial, au negat gravitatea situației, deși au observat faptul că a existat ceva… dar nu erau prea lămuriți. Alții se învinovățeau între ei pentru tot ceea ce trăiești tu.\n\nPrietenii tăi nu știu ce ți s-a întâmplat, nu le venea să creadă. Ei cunoscuseră un alt om. Un om calm, cumpătat, rațional. Din păcate, din cei mai liniștiți oameni, ies cei mai agitați monștri.\n\nDupă ce te-a văzut un doctor psihiatru și după ce te-ai mai „pus pe picioare„, trebuie să analizezi și să descoperi ce s-a întâmplat cu mintea ta. Trebuie să stabilești exact momentul ( poate împreună cu familia, cunoscuții) când s-a produs scindarea minții tale.\n\nAnalizează: de la ce a pornit totul și ce ar trebui să faci să eviți aceste lucruri; ce persoane, situații de viață au declanșat această separare între tu și tine.\n\nRolul tău este să-ți recunoști vulnerabilitatea și s-o înfrunți. Cum? Nemaifiindu-ți teamă s-o privești în ochi. Mai presus de toate, analizându-ți mereu vorbele, gesturile, consultând mereu opinia celorlalți și rugându-i chiar să te corecteze dacă observă ceva ciudat în gândirea, spusele și comportamentul tău. Cea mai bună echipă de medici pentru ,problemele de suflet este alcătuită din fiecare ființă iubitoare din viață ta, care caută să-ți devieze „stolul de rândunele”, spunându-ți mereu ce anume greșești.\n\nNu te baza pe medicamente să te ajute cu totul. Sunt utile dar au doar un rol în tot acest proces. Dacă nu depui efortul necesar în a te lupta cu tine însuți, „rândunelele” se pot reîntoarce prefăcuți în ,,vulturi” și lucrurile se pot complica foarte mult. Nu pierde lupta cu tine! Viața te iubește, trezindu-te în fiecare dimineață! Demonstrează că o meriți, luptând mereu pentru binele tău, te rog!\n    ","previous":{"slug":"un-gand-pentru-tine","title":"Un gând pentru tine"},"next":{"slug":"atac-panica","title":"Atac panică"}},{"author":"Andra Cozma","date":"2014-07-24T18:12:50.000Z","slug":"un-gand-pentru-tine","status":"publish","title":"Un gând pentru tine","excerpt":"Sunt etape de viață care din păcate, se derulează foarte rapid (când eram mici voiam să fim mari și acum  ","article":"_Sunt etape de viață care din păcate, se derulează foarte rapid (când eram mici voiam să fim mari și acum vrem să oprim în loc anii)._\n\n_Trecem de la copilărie la adolescență apoi la maturitate cu tot ceea ce implică aceasta și de multe ori, poate ne speriem. Timpul nu iartă pe nimeni._\n\n_Privești în jurul tău, la cei din viața ta, la prietenii, cunoștințele tale și observi cum ușor, ușor, fiecare „își contruiește” fundația unei vieți firești, conform sistemelor de gândire ale altora sau pe baza propriilor trăiri, reflecții._ _Firescul este așa cum îl percepe fiecare dintre noi a fi._\n\n_Sunt multe persoane ce au din punct de vedere afectiv, o viață ce se derulează în sincope, ,,resuscitată” când și când de speranța că poate într-o zi, lumea în care trăiesc va căpăta un sens._ _Mulți oameni poate s-au întrebat: „De ce trăiesc?” „Ce caut eu în viața mea?” „Pentru cine/ce mă lupt?” „Ce rost am pe pământ?”_ _Posibil ca răbdarea să-i fi „părăsit” înainte de a ști că poate, deja se întrezărește și pentru ei, o rază de speranță._\n\n__Orice om își va găsi la un moment dat un drum potrivit lui pe care să poată ,,umbla prin viață” și va fi înconjurat de persoane cărora le va păsa de el._ Toate ființele de pe pământ merită să fie iubite și să se bucure de căldura ,,sorilor” din viețile lor, fie că este vorba de familie, prieteni, iubiți/iubite sau altcineva._ _Cu toții trebuie să căutăm să fim mereu fericiți!_\n\n_O viață avem și trebuie ținut cont de acest lucru întrucât peste o vreme se va transforma în „o viață am avut”. Ar fi păcat să nu ne bucurăm de ea, nu? Mai ales pentru că nu suntem veșnici._ _Cei care nu au viața pe care și-ar dori-o și pe nimeni aproape, va spun cu toată sinceritatea – voi contați pentru viață voastră și vă rog, rețineți acest lucru!_\n\n_Odată ce veți conta pentru propria voastră persoană, oamenii și experiențele frumoase, „vor simți” acest lucru și vor veni înspre voi. ,,Dracul nu este așa negru”, nu vă pierdeți speranța!_\n\n_Din toată inima sper ca acest articol să nu treacă neobservat deoarece în momente dificile vouă, va fi binevenit._ _Când suntem bine, nu ne interesează anumite aspecte ale vieții, le trecem cu vederea… însă la nevoie, le căutăm cu ardoare sensul._\n    ","previous":{"slug":"alegeri","title":"Alegeri"},"next":{"slug":"realitati-incurcate-psihoza","title":"Realități încurcate. Psihoza"}},{"author":"Andra Cozma","date":"2014-07-23T18:12:50.000Z","slug":"alegeri","status":"publish","title":"Alegeri","excerpt":"De multe ori, poate ai impresia că dintre toate relele lumii (unele pe care doar tu le consideri rele), cele  ","article":"_De multe ori, poate ai impresia că dintre toate relele lumii (unele pe care doar tu le consideri rele), cele mai multe s-au adunat la tine. Dintre toți prietenii tăi, nu ai mai rămas cu niciunul, din toți banii câștigați, i-ai pierdut pe toți, din toată energia, sănătatea avute, nu mai ai nimic. Nu mai are rost să continuăm cu exemple, sunt mult prea multe._\n\n_Când te întrebi de ce toate merg de-a-ndoaselea, mai întreabă-te odată! Probabil că va veni un răspuns neașteptat de firesc din partea conștiinței tale(mai devreme sau mai târziu). Tu în mare parte ai determinat ca anumite lucruri din viața ta, să se îndrepte spre o direcție greșită și NU alții, NU soarta, NU astrele, NU vrăjitoriile(mulți încă mai cred în ele, din păcate)._\n\n_O alegere ce pornește de la anumite carențe (la nivel emoțional sau de alt tip) poate aduce ceea ce orice om evită cu orice preț – Eșecul. Din păcate, orice eșec din viața noastră reprezintă un pur efect ce decurge din alegerile noastre și va servi ca lecție de viață pentru a face alegeri mai bune viitor._\n\n_O principală cauză ce stă la baza eșecului multor oameni este: Încăpățânarea acestora de a nu ține cont de greșelile din trecut, de a nu-și accepta propriile slăbiciuni și refuzul de a schimba ceva la propria persoană._\n\n_Aici puteți veni și voi cu exemple clare în care ați observat cauza unui eșec ori din viața voastră ori din cea a apropriaților voștri. Cui se datorează această încâpățânare și refuz? Inconștientului sau compulsiei la repetiție din el? În mare parte, da._\n\n_Inconștientul este ca o placă veche de pick-up pe care este înregistrat totul, tot ce ești tu de la naștere până în prezent cu tot ce a fost bun și rău. „Se întâmplă” ca această placă „să cânte” când ți-e lumea mai dragă. Cu toate acestea, tot poți face alegeri. Totul depinde de cât de tare îți dorești acest lucru._\n\n_Dorința arzătoare de a schimba ceva la tine se va resimți în adâncul ființei tale iar vechiul tău tipar va fi înlocuit cu unul mai bun._\n\n_În sens figurat, melodiile de pe vechea placă pot fi înlocuite, modificate și de asemenea poți să și compui piese noi – acesta este avantajul nostru ca oameni._ _Noi nu am fost conștienți pentru că nimeni „nu a știut” să ne vorbească despre faptul că, putem schimba roata din mers. Puțini ne-au spus că avem capacitatea de a ne adapta cu succes vieții._\n\n_Din pricina societății, am trăit cu ideea că suntem mici, neputincioși, datori la dezvoltarea și executarea anumitor tipare. Din lipsă de alte opțiuni și din propriile frici, ne-am deplasat „în șir indian” spre direcția indicată și așteptând cuminți startul pentru „a intra în folosință”._\n\n_Nu putem avea tot ce ne dorim dar suntem datori să schimbăm situațiile care depind de noi prin „alegeri” și care să nu fie făcute pornind de la supunere, frică, ură, iubire și toate cele._\n    ","previous":{"slug":"dupa-o-iubire","title":"După o iubire"},"next":{"slug":"un-gand-pentru-tine","title":"Un gând pentru tine"}},{"author":"Andra Cozma","date":"2014-07-23T18:12:50.000Z","slug":"dupa-o-iubire","status":"publish","title":"După o iubire","excerpt":"În acest moment, în aceste timpuri, nimeni nu știe exact ce anume face ca o relație de cuplu să funcționeze.  ","article":"_În acest moment, în aceste timpuri, nimeni nu știe exact ce anume face ca o relație de cuplu să funcționeze. Să funcționeze „fără intreruperi”._\n\n_Ca în multe aspecte ale vieții omului, în iubire și în special după o despărțire dureroasă de partener, apar în inima acestuia frica de necunoscut și incertitudinea._\n\n_Din păcate, totul este incertitudine. Aflați în faza aceasta, mulți oameni ajung să afirme astfel: „Mi-e teamă să nu sufăr din nou în iubire”, „Mi-e teamă de o altă deceptie”, „Nu mai am încredere în nimeni.” Vă sunt familiare aceste afirmații, nu?_\n\n_După o despărțire, mai precis când tu ai fost cel părăsit, de cele mai multe ori, treci prin stări dintre cele mai diverse. Simți că aerul din plămâni se termină prea repede, că te sufoci, simți un gol în stomac, mâinile, picioarele ți se înmoaie, ritmul somnului și alimentar se dereglează._\n\n_Ești anxios și simți că nu-ți găsești liniștea, nu mai ești atent la nimic din jurul tău. Nu-ți mai pasă de nimic și simți cum ușor, ușor te pierzi în „ghearele” suferinței._\n\n_Tot ce vrei să faci este să te retragi într-un loc ferit atât de întrebările celor din jur care te observă cum ești cât și de sfaturile lor în „de-ale iubirii”( inutile pentru tine în acel moment)._\n\n_**Post-despărțire**_\n\n_După ce un om a fost părăsit de partener, în primă fază, are de-a face cu **negarea**._\n\n_Devine practic incapabil „să digere” la nivel psihic ruptura emoțională dintre el și cel cu care a fost în relație._\n\n_Faza de **tratative** este cea în care omul caută să-și convingă vechea jumatate să se reîntoarcă la el, astfel încât să poată simți din nou confortul emoțional de odinioară._\n\n_De cele multe ori în această fază, se ajunge până la autoumilire doar, doar, să-l aduci înapoi la tine pe cel ce-l iubești._\n\n_Din păcate, după o despărțire, șocul emoțional este prea mare și nu de puține ori, intervine ceva asemănător unei amnezii temporare. Uiți că ai fost rănit, uiți că ești și tu om și meriți cel mai bun._\n\n_Cel părăsit pare să uite că fosta jumătate a semănat multă suferință în sufletul său. Uită că nu are rost să se umilească cerșind dragostea unui om ce pare să nu aibă nicio remușcare și care afirmă neafectat: „Gata, s-a terminat, nu te mai iubesc!”_\n\n_Următoarea fază este **revolta**. Începi să iți aduci aminte de tot ceea ce te-a deranjat la persoana care te-a părăsit. Îți exprimi mânia căutând să-l pedepsești cumva pentru tot ce ți-a făcut. Sau varianta a doua, te înfurii și dai vina pe alții sau pe destin pentru tot ce trăiești tu._\n\n_Se întâmplă ca de multe ori, în urma unei despărțiri, să simți furie ( pe care poate o vei exprima direct sau indirect) și vizavi de cei care sunt fericiți în relația lor de cuplu. De ce ei sunt fericiți și tu nu? Ce ai făcut ca să meriți una ca asta?_\n\n_Te simți neputincios și nedreptățit iar acest lucru te revoltă enorm._\n\n_**Resemnarea**. Accepți faptul că nu mai ai cum să aduci înapoi în viața ta, o persoană care nu mai vrea să se întoarcă la tine._ _În cazul celor cu o forță psihică destul de mare, viața începe sa capete culoare mult mai repede după o despărțire. Ei își reorganizează gândurile, analizează, trage concluzii din experiență și merg mai departe. Sunt mulți printre noi însă, mai fragili din punct de vedere emoțional și care par să se afunde din ce în ce mai mult în suferință._\n\n_În acest moment voi spune câteva cuvinte și despre apărările pe care mai mult ca sigur le vei folosi în urmatoarea ta relație de cuplu._\n\n_Nu am decât să dau câteva exemple: scepticismul, răceală afectivă, atitudine distanță față de celălalt, evitarea discuției referitoare la evoluția relației cu celălalt, proiecția trăsăturilor fostului partener în persoană din prezent._\n\n_De asemenea, blocarea într-o serie de concepții eronate vizavi de dragoste în general._\n\n_S-a observat și manifestarea unui tip de **deplasare** și anume, prin r**ăzbunare** a trecutului și care este exprimată prin jigniri sau reacție ostilă către situația din prezent._ _Un alt mecanism defensiv tot din categoria deplasării ar fi **retragerea**._\n\n_Nu mai ai puterea să lupți pentru a avea o relație nouă. Îți retragi toată energia psihică ce te-ar ajuta să începi o nouă viață și probabil te axezi pe orice altceva decât dragostea ajungând până la **substituire**. În loc să tinzi spre iubirea oamenilor, îți axezi atenția pe orice altceva._\n\n_Vechea energie pe care ai fi alocat-o oamenilor este redirecționată. Ex: toată energia ta psihică este investită în crearea unor adăposturi pentru câinii străzii._\n\n_Nenumărate sunt mecanismele de apărare folosite de noi oamenii în diferitele tipuri de relații pe care le avem cu cei de lângă noi._\n\n_Pentru societate contăm atât timp cât producem dar pentru oameni, contăm atât cât timp îi putem respecta, iubi și dincolo de aceste lucruri._ _Soluția ce se poate găsi pentru a-ți fi mai bine în suferința din dragoste este… răbdarea, timpul._\n\n_Poate nu este soluția pe care o așteptai însă dacă tot ai ajuns să citești ce am scris eu până acum, ar fi păcat să închizi pagina._ _Așadar, totul necesită TIMP._\n\n_Timpul vindecă însă trebuie să aștepți că acesta să treacă pentru a te simți mai bine._\n\n_Trecerea timpului e lentă și dureroasă în cele mai multe cazuri. Totuși, reprezintă singură soluție pentru a ajunge la detașarea emoțională de cel ce te-a făcut să suferi._\n\n_Cu timpul, vei putea să-ți redobândești autonomia emoțională, vei ajunge în faza în care gândurile și emoțiile tale nu vor mai fi centrate pe persoana de care s-a despărțit de tine._\n\n_Liniștește-te, căci ai nevoie să gândești clar._\n\n_Conștientizează faptul că omul se adaptează oricărei situații de viață, chiar și în ceea ce privește aspectul emoțional și poate porni de la zero cu noi forțe._\n\n_Din păcate, singurul element ce contribuie la „clădirea” unui caracter puternic, este însăși suferința. Din orice suferință, din orice lovitură primită de la viață, învățam multe. Ideal e să aplicăm, că-n caz contrar, totul rămâne teorie și vreme pierdută._\n    ","previous":{"slug":"nevoi-emotionale","title":"Nevoi emoționale"},"next":{"slug":"alegeri","title":"Alegeri"}},{"author":"Andra Cozma","date":"2014-07-23T18:12:50.000Z","slug":"nevoi-emotionale","status":"publish","title":"Nevoi emoționale","excerpt":"La baza tuturor nevoilor noastre emoționale stă nevoia de protecție. Oamenii se protejează împotriva sentimentului de incompetență, inutilitate, a lipsei  ","article":"La baza tuturor nevoilor noastre emoționale stă nevoia de protecție.\n\nOamenii se protejează împotriva sentimentului de incompetență, inutilitate, a lipsei de importanță, banalității, respingerii, fricii, singurătății, abandonului, disconfortului fizic, emoțional.\n\nNevoia de protecție își are rădăcina, în „bagajul emoțional” al fiecărui om. Dacă ,,bagajul emoțional” nu cuprinde amintiri tocmai plăcute, nevoia de protecție a omului ajunge să capete mari proporții.\n\nDin aceeași nevoie au luat naștere mecanismele psihologice de apărare iar la anumite persoane din păcate, acestea sunt observabile prin: minciună, abuz, tâlharii, violuri, crime. Doar atunci când săvârșesc acele acte, acei oameni se simt protejați de sentimentul de lipsă de control asupra asupra altora și de propria incompetență de a rezolva în mod firesc conflictele interioare.\n\nFiecare om trebuie să înțeleagă faptul că, de el depind pașii către o viață mai bună, de cum reușește să-și gestioneze trăirile interioare astfel încât să nu ajungă să se simtă „protejat” prin alegeri care i-ar putea face rău atât lui cât și altora.\n    ","previous":{"slug":"razbunare","title":"Răzbunare"},"next":{"slug":"dupa-o-iubire","title":"După o iubire"}},{"author":"Andra Cozma","date":"2014-07-23T18:12:50.000Z","slug":"razbunare","status":"publish","title":"Răzbunare","excerpt":"Când cei din jurul tău te-au dezamăgit, atunci când te simți trădat, nedreptățit, respins, atunci când tot ce ai oferit  ","article":"Când cei din jurul tău te-au dezamăgit, atunci când te simți trădat, nedreptățit, respins, atunci când tot ce ai oferit a ajuns mărgăritar pentru purcei, ce gând te-ncearcă?\n\nProbabil că unul de răzbunare. Răzbunarea este așa dulce… toți cei ce te-au chinuit, la rândul lor vor avea parte de neplăceri. Toți cei care au știut cum să se folosească de tine, devin acum cei folosiți în a-ți satisface tu setea de răzbunare.\n\nCe bine te simți… pe moment, evident. Într-adevăr, există zicala ,,răzbunarea este arma prostului”, însă eu cred că aproape toți am fost mai mult sau mai puțin, la un moment dat în viață, niște prostuți. Se găsesc mulți oameni ce enumeră o serie de contaargumente la tot ceea ce ține de răzbunare. Ei vorbesc precum ,,înțelepți ai satului” și îi sfătuiesc pe alții aflați în suferință.\n\nDacă cei ce se arată a fi înțelepți au și ei parte de trădare sau altele care să le dea naștere unor gânduri nocive? Ce fac? Nu există persoană care să nu-și fi dorit măcar odată în viață ca cel ce i-a pricinuit durerea, să aibă și el parte de tot ce-i mai neplăcut. În sinea noastră, aproape toți dorim această răzbunare atunci când suferim. Unii nu pun în aplicare răzbunarea, însă mental, tot au gânduri malițioase și își fac scenarii la „cum ar fi dacă”.\n\nUnii se bucură pe șest (deși aparent afișează compasiune și sentimente de părere de rău) când cel care le-a pricinuit suferința, suferă la rândul lui. Este ceva firesc să avem dorința de a ne răzbuna, de a ,,ne răcori”.\n\nEste firesc să avem și părți rele. Nu suntem dumnezei. Însă și mai firesc ar fi, să acceptăm faptul că aceste aspecte negative fac parte din noi și să nu ne mai dăm sfinți, perfecți, iubitori, iertători, „de-a dreapta Tatălui” amatori. Ideal este să nu fii rău, răzbunător, însă nu te condamna dacă înlăuntrul tău apar gânduri negre. Conștientizează, acceptă și răbdare! 😉\n    ","previous":{"slug":"tenebrele-emotivitatii-cauze-si-efecte","title":"Tenebrele emotivității. Cauze și efecte"},"next":{"slug":"nevoi-emotionale","title":"Nevoi emoționale"}},{"author":"Andra Cozma","date":"2014-07-23T18:12:50.000Z","slug":"tenebrele-emotivitatii-cauze-si-efecte","status":"publish","title":"Tenebrele emotivității. Cauze și efecte","excerpt":"Emotivitatea a avut și continuă să aibă un impact negativ asupra multor persoane. Aceasta se traduce prin lipsa încrederii în  ","article":"_Emotivitatea a avut și continuă să aibă un impact negativ asupra multor persoane. Aceasta se traduce prin lipsa încrederii în propria persoană, teama de evaluările negative ale celorlalți și teama de necunoscut._\n\n_O altă problemă în ceea ce privește emotivitatea este existența unui paradox în modul de manifestare al acesteia. O să numim acest fenomen în felul următor: Paradoxul emotivității._\n\n_Prima situație._\n\n_Așa cum știm, într-o situație anume, un emotiv are tulburări de atenție, își organizează și își exprimă greu ideile, vorbește numai când este nevoit (sau nu vorbește deloc). Este ezitant în a răspunde la întrebări sau/și probabil, de emoție, dă răspunsuri ce nu au legătură cu întrebarea pe care i-a adresat-o interlocutorul._\n\n_Este o situație neplăcută pentru emotiv mai ales că, întâmpină și diverse reacții neplăcute la nivel somatic: probleme de respirație, accelerare a pulsului, tremor, palpitații, transpirație în exces, furnicături, amețeli, încețoșarea privirii, gol în stomac, senzație de vomă și multe altele._\n\n_În cea de-a doua situație, la unele persoane, emotivitatea se manifestă prin accelerarea fluxului ideativ, repezeală, logoree, agitație psihomotorie(nu are stare, gesticulează în exces, dă din picior, își freacă mâinile, etc). Are impulsivitate (nu are răbdare, vorbește neîntrebat și peste interlocutor, acaparează cu totul conversația, tinde să ridice tonul și uneori devine caustic în replici) ajungând practic să-i agreseze pe cei din jurul lui._\n\n_În această situație, există de asemena reacții la nivel somatic dar nu atât de numeroase și intense._\n\n_Toate aceste reacții (descrise în situația nr.2) se datorează faptului că, emotivul vrea să grăbească totul pentru a ieși mai repede din situația anxiogenă, spre a-și redobândi starea de confort emoțional._\n\n_Soluții pentru rezolvarea problemei emotivității sunt destul de puține însă acest lucru nu trebuie să-l descurajeze pe emotiv._\n\n_Acesta trebuie să țină cont de faptul că, insuccesul său în a rezolva problema emotivității se datorează timpului investit inutil în ruminații de tot felul. Chiar de absența voinței în a-și conștientiza propriile conflicte interioare și a curajului de a lupta cu propriile sale temeri. Într-un cuvânt, totul depinde de fiecare persoană în parte._\n\n_Este totuși păcat ca, energia psihică a emotivului să fie direcționată greșit, cauzându-i tot felul de stări neplăcute. Forța cu care emotivul se autodistruge ar putea la fel de bine, să-i fie de folos în scopuri bune, să se optimizeze și să fie așa cum își dorește._\n    ","previous":{"slug":"tu-nu-esti-ok","title":"Tu nu ești ok!"},"next":{"slug":"razbunare","title":"Răzbunare"}},{"author":"Andra Cozma","date":"2014-07-23T18:12:50.000Z","slug":"tu-nu-esti-ok","status":"publish","title":"Tu nu ești ok!","excerpt":"Cea mai mare greșeală pe care mulți dintre noi am comis-o, a fost să spunem altuia aflat în perioade mai  ","article":"Cea mai mare greșeală pe care mulți dintre noi am comis-o, a fost să spunem altuia aflat în perioade mai grele, în situații problematice aceste cuvinte: „tu nu ești ok” „tu ai o problemă” „vezi că greșești” „nu procedezi corect”. Aceste cuvinte sunt rostite cu intenția de a-i semnala cuiva faptul că are o problemă, de a-i arăta calea corectă și de a-l sfătui cum să evite alte greșeli pe viitor, etc. Este o intenție bună, însă… Când observi faptul că celălalt se află într-o dificultate, într-o pasă mai proastă sau constați faptul că ceva trebuie să se schimbe la el, pentru că se află pe marginea prăpastiei, taci. Nu-l agasa cu întrebări sau să decizi tu ce-i mai bine de făcut pentru el. Ascultă, înțelege și nu vorbi în plus.\n\nEfectul „Tu nu ești ok” asupra unei persoane:\n\n\\-Nu faci decât să-i accentuezi condiția în care se află. Știe și aceasta că nu este ok. Nu oferi niciun sprijin dacă începi să-i spui că are o problemă.\n\n\\-O faci să se simtă prost. Se simte în inferioritate față de tine, că tu ești bine… ea, nu. Rolul tău este să-i oferi încredere în ea însăși și să-i evidențiezi potențialul său de a face schimbări în bine. Trebuie să ai în vedere faptul că, poate nu vrea să audă teorii din cărțile citite de tine sau concluzii din experiența ta/altora de viață, despre cum este și nu trebuie să fie sau cum procedează și n-ar trebui. Agresezi, plictisești și vei fi evitat. Vei observa că te sună din ce în ce mai rar, îți evită prezența, se duce în altă încăpere sau îți spune din bun simț ,,Da, așa este, ai dreptate”. Totul ca doar, doar, să mai taci odată etc).\n\nAtunci când știi că nu poți să ajuți concret un om (chiar și prin simplul fapt că-l asculți), măcar nu îi spune faptul că el nu este ok. În general, mulți sunt experți în a constata, „clasifica”, compara, de a trage concluzii vizavi de problemele altora.\n\nArticolul acesta este valabil și pentru cei care se cred destul de competenți, destul de învățați ,,în ale psihologiei”. Nimeni nu se naște știindu-le pe toate dar nu are nicio scuză în a refuza să caute informații și a se pripi în a-și da cu părerea.\n\nDe asemenea, trebuie să înțeleagă faptul că, omul nu trebuie tratat ca pe un studiu de caz și asaltat cu întrebări și încadrat în anumite tipare ci ASCULTAT, SIMȚIT ca pe un OM.\n    ","previous":{"slug":"atasamentul","title":"Atașamentul"},"next":{"slug":"tenebrele-emotivitatii-cauze-si-efecte","title":"Tenebrele emotivității. Cauze și efecte"}},{"author":"Andra Cozma","date":"2014-07-22T18:12:50.000Z","slug":"atasamentul","status":"publish","title":"Atașamentul","excerpt":"Atunci când nu ni se răspunde la nevoia noastră de atașament, ne întristăm, ne simțim neiubiți, respinși, NESIGURI. Atunci când  ","article":"Atunci când nu ni se răspunde la nevoia noastră de atașament, ne întristăm, ne simțim neiubiți, respinși, NESIGURI. Atunci când pierdem pe cineva de care eram atașați, lumea noastră se prăbușește. Este normal să ne simțim așa. Dacă nu ne-am simți astfel, n-am mai căuta să luptăm pentru a găsi ceea ce ne trebuie: semeni ce au nevoi ca ale noastre.\n\nNoi oamenii din păcate, încercăm „să fentăm” natura noastră prin a practica non-atașamentul, detașarea în raport cu cei din jurul nostru. În încercarea găsirii unei explicații mai clare a noțiunilor de detașare, non-atașament, au fost organizate „n-shpe mii” de conferințe. S-au scris o mulțime de cărți, s-au făcut afaceri profitabile. Sunt numeroși traineri de dezvoltare personală, mulți pseudosavanți ce mărturiseau despre cum au reușit să nu mai creeze atașamente față de ceilalți. Oare?\n\nDe asemenea, s-au căutat metode despre cum putem să fim selectivi în ceea ceea ce privește atașamentul. Adică să putem dezvolta atașament dar numai față de un ceva sau cineva anume. Cineva sau ceva care sigur nu-ți provoacă suferință și îți dă un sentiment de siguranță. Aici puteți chiar voi să vă gândiți la cineva/ceva anume de care vă puteți atașa și asupra căruia puteți fi siguri de faptul că nu se poate pierde cât timp veți trăi. Dificil, nu? Non-atașamentul și în iubire.\n\nCum poți iubi cu non-atașament dacă este în natura ta să creezi atașamente și să simți nevoia să primești și tu la rândul tău iubire? Cum poți practica non-atașamentul când ești o ființă vie, ce rezonează în cel mai profund mod cu lumea din care face parte sau cum iubi detașat o persoană? Ar trebui să te numești lemn, stană de piatră sau cum altfel? Una peste alta, trebuie să ținem cont de faptul că este în natura umană să dezvoltăm atașament față de ceea ce aparține lumii în care trăim.\n\nEste important pentru evoluția noastră să ne simțim protejați și la rândul nostru să protejăm practicând atașamentul.\n\nNon-atașament, detașare pentru non-suferință. Apariția suferinței în relațiile interumane se datorează faptului că avem așteptări de la ceilalți și nu atașamentului în sine.\n\nTe atașezi de o persoană și-n sinea te aștepteți ca aceasta să fie mereu, așa cum ți-ai dori și atunci normal că apare suferința.\n\nLucrurile se schimbă, oamenii la fel, nimic nu poate rămâne în forma de care tu te-ai atașat inițial și nu trebuie să disperi.\n\nÎn opinia mea, non-atașamentul, detașarea, pot fi înlocuite cu succes de non-așteptări, „de-așteptări.” Nu garantează nimeni faptul că suferința va fi totalmente înlăturată. Contează să ne menținem realismul.\n    ","previous":{"slug":"cum-sa-slabesc-a-voi-este-pe-jumatate-a-face-quot","title":"Cum să slăbesc? ,,A voi este pe jumătate”"},"next":{"slug":"tu-nu-esti-ok","title":"Tu nu ești ok!"}},{"author":"Andra Cozma","date":"2014-07-22T18:12:50.000Z","slug":"cum-sa-slabesc-a-voi-este-pe-jumatate-a-face-quot","status":"publish","title":"Cum să slăbesc? ,,A voi este pe jumătate”","excerpt":"Ai kilograme în plus ce „nu se lasă” cu una cu două eliminate? Atunci, avem de discutat. Ispită culinară este  ","article":"_Ai kilograme în plus ce „nu se lasă” cu una cu două eliminate? Atunci, avem de discutat._ _Ispită culinară este prea mare și nu reușești să-i faci față._\n\n_Senzația de disconfort care te copleșește dacă nu iei o ,,gustărică” (hipercalorică, de altfel), nu o poți ignora. Așadar, ce este de făcut? De umblat un pic la „creieraș.” Nu trebuie să-ți propui să ții regim pentru a slăbi. Numai ideea de regim „doare”._ _Inconștientul nostru nu poate procesa prea bine acest „trebuie”, astfel încât totul să fie în favoarea noastră._\n\n_Puteți lua exemplul copiilor, care se opun cu vehemență să facă ceea ce vor părinții. Noi în sinea noastră, tot copii am rămas și protestăm când mintea noastră, cei din exterior și însăși oglinda, spun: „TREBUIE!” „TREBUIE SĂ SLĂBEȘTI!”_ _În primul rând, nimic nu trebuie. Întreabă-te sincer dacă vrei sau nu vrei să faci o modificare în ceea ce privește silueta ta._ _Imaginează-ți cum ai arata mai „subțirică” sau „subțirel”._\n\n_Trăiește acel moment frumos în care, lumea începe să te felicite pentru realizarea ta. Imaginează-ți confortul și plăcerea pe care o vei simți atunci când anumite haine care-ți plac, te cuprind. Imaginează-ți cum te-ai simți când atragi privirile celor din jur și când în sfârșit nu-ți mai este rușine de tine, de felul în care arăți._\n\n_1\\. exclus din vocabular, cuvântului ,,trebuie”, 2. imaginația 3. simțirea a tot ceea ce-ți dorești să realizezi. Cuvinte cheie: ,„Eu pot!” „Eu domin foamea!” nu ea pe mine. Bun, îți spui, „ok, am trecut de etapele acestea”dar… încă simți că foamea te cuprinde, timpul te presează(vrei rezultate rapide) și toate acestea, nu-ți dau pace._ _Ține cont de faptul că, durează ceva până creierașul rezolvă chestiunile legate de ceea ce am enumerat la punctele 1,2,3._\n\n_Organismul tău, de asemenea are nevoie de timp, pentru a se obișnui cu ceea ce ți-ai propus să realizezi (indicat este să nu fi presat/ă de un eveniment, nuntă, botez sau altele)._ _De ce spun de timp? Întrucât sunt diverse perioade în care corpul și mintea reacționează diferit la această schimbare în alimentație: uneori ți se pare că elimini mai greu kilogramele în plus ori că stagnezi dar asta nu înseamnă că trebuie să abandonezi visul tău – de a arată în formă._\n\n_De reținut: o persoană plinuță va da mai repede jos primele kg, ceea ce trebuie să fie încurajator._ _Probabil că uneori, de confrunți cu o stare de spirit neplăcută, datorită faptului că nu mai mănânci ceea ce mâncai în trecut și ești parcă mai nevos/oasă. Ești trist/a când nu ,,îți satisfaci’’ papilele gustative cu ,o gustarică hipercalorică. Practic, te frustrează faptul că nu mai poți atinge acel confort emoțional dat de mâncare pentru că tu ai un scop: DE A ARĂTA BINE!_\n\n_În drumul spre o siluetă de invidiat, este esențial să ai rabdare cu tine și SĂ CONTINUI cu ceea ce ți-ai propus! Modifică-ți stilul de viață: – Odihnă – Mișcare – Evită prăjelile, dulciurile, alimentele prea sărate(întrucât vei reține lichide și vei arăta în continuare mult la cântar) ._ _Caută-ți diferite preocupări, altele decât ronțăitul, ciugulitul, între mese etc. Ușor de zis, nu?_\n\n_Desigur că este ușor, atunci când îți dorești ceva cu adevărat. Nimeni nu poate slăbi în locul tău! Nu am sfaturi de dat la ceva ce trebuie voință. „A voi este pe jumătate a face”(proverb armenesc)._\n    ","previous":{"slug":"de-dragul-altuia","title":"De dragul altuia"},"next":{"slug":"atasamentul","title":"Atașamentul"}},{"author":"Andra Cozma","date":"2014-07-22T18:12:50.000Z","slug":"de-dragul-altuia","status":"publish","title":"De dragul altuia","excerpt":"Nu puțini dintre noi am suportat la un moment dat, de dragul altcuiva anumite chestiuni/situații aflate clar în dezacord cu  ","article":"_Nu puțini dintre noi am suportat la un moment dat, de dragul altcuiva anumite chestiuni/situații aflate clar în dezacord cu ceea ce ne doream noi. Posibilele cauze?_\n\n_A face ceva de dragul altcuiva este pentru că probabil:_\n\n_– Nu ai puterea să spui „Nu!”_\n\n_– Ești nesigur de ceea ce vrei și faci ceva de dragul celuilalt pentru că oricum, el ar ști mai bine decât tine ce vrei tu pentru propria persoană, nu?_\n\n_– Ți-e teamă de faptul că unii se vor supăra pe tine și vor rupe orice legătură cu tine?_\n\n_– Ți-e teamă că o să auzi vorbe răutăcioase despre tine pentru că nu ai făcut nu știu ce (de dragul nu știu cui)?_\n\n_– Faci ceva de dragul altcuiva fiindcă te simți dator pentru faptul că te-a ajutat cândva deși acesta ți-a menționat clar că a făcut-o necondiționat?_\n\n_Oricum, când faci un bine pentru că ți s-a făcut un bine sau pentru că așa-i frumos sau să arăți că ai bun simț, totul devine forțat, neautentic._\n\n_În orice caz, cel mai grav lucru este să faci ceva contra voinței tale dar în mod paradoxal, cu voia ta, de dragul cuiva._\n\n_La un moment dat tot vei avea un acces de furie din această cauză iar ceilalți din jurul tău se vor mira de tine. Te vor întreba dacă ești bine, deoarece ei nici nu vor ști că de fapt tu ai făcut ceva pentru ei – de dragul lor, în detrimentul a ceea ce-ți doreai tu cu adevărat să faci._\n    ","previous":{"slug":"invidia","title":"Invidia"},"next":{"slug":"cum-sa-slabesc-a-voi-este-pe-jumatate-a-face-quot","title":"Cum să slăbesc? ,,A voi este pe jumătate”"}},{"author":"Andra Cozma","date":"2014-07-22T18:12:50.000Z","slug":"invidia","status":"publish","title":"Invidia","excerpt":"Invidia este un sentiment omenesc. Oricine poate fi încercat la un moment dat în viață de acest sentiment. Invidia apare  ","article":"_Invidia este un sentiment omenesc. Oricine poate fi încercat la un moment dat în viață de acest sentiment. Invidia apare la oricine: între neamuri, buni prieteni, cunoștințe._\n\n_Apare atunci când altul are și tu n-ai, când altul este cumva iar tu nu ești ca el ș.a.m.d._\n\n_Important este ca fiecare, în sufletul său, să-și dea seama când îl încearcă sentimente de invidie și să ia măsuri în acest sens, astfel încât nici propria persoană și nici restul să nu aibă de suferit._\n\n_Cum se manifestă invidia unei persoane?_\n\n_– Zâmbește forțat și repetă „Vai, ce mă bucur pentru tine!” Repetă acest lucru, probabil pentru a se convinge și pe sine, că se bucură într-adevăr pentru succesul tău.”_\n\n_– Din păcate, nu se simte confortabil când îi povestești despre cum „a apărut soarele pe strada ta”. Vei observa că preferă schimbarea destul de rapidă a subiectul. La unii vei constata cum le dispar modestia, bunul simț și încep să-și enumere propriile calități, realizări, eclipsând tot ceea ce povesteai tu inițial, referitor la succesul tău._\n\n_– Ei vor intra într-o competiție cu tine dar nu îți vor spune acest lucru. Vei constata doar cum încearcă să te copieze, să se folosească de atuurile tale care te-au dus spre succes și mai apoi să te întreacă._\n\n_– Încep să devină mai ascunși, reci. Practic, se retrag ușor-ușor din viața ta dar mențin legătura cu anumite cunoștințe de-ale voastre comune. Eventual îți spionează activitățile online (site-uri de socializare, bloguri, etc) pentru a mai afla informații despre tine._\n\n_Unii invidioși aleg să întrerupă orice legătură cu persoana ce are parte de reușite. De ce? Întrucât „intră în joc” unul din multitudinea de mecanisme de apărare folosite de noi, oamenii:_\n\n_Retragerea. În acest context, acei invidioși nu suportă să audă vești despre realizările celuilalt și din pricina sentimentului de neputință, inferioritate, se retrag. Fizic, că-n rest… te vor urmări prin alte mijloace. Se vor simți consolați dacă „ apune soarele pe strada ta” și sunt satisfăcuți de gândul că ar avea o șansa de a te depași mai ușor. Probabil într-o competiție ce are loc desigur, doar în mintea acestora._\n\n_Invidia se poate manifesta și în altă variantă:_\n\n_– În opoziție cu primul caz, care alege să se retragă, în cel de-al doilea, persoana invidioasă pare să se agațe de tine precum ciulinele de haină și dorește să se bucure un pic din ceea ce ai tu. Chiar dacă în realitate „ți-ar da un par” în cap în orice moment, pentru a-ți lua locul._\n\n_– Îți zâmbește mereu și exagerează cu complimentele, tocmai pentru că nu simte o reală apreciere vizavi de tine. În consecință, simulează atitudini, comportamente care te-ar bucura și nu ți-ar trezi suspiciune asupra ostilității ce ți-o poartă datorită succesului tău._\n\n_O altă formă de manifestare a invidiei este atunci când toate „cărțile sunt date pe față”. Vorbesc de momentul în care, Invidiosul începe să se poarte urât cu tine, să-ți facă remarci jignitoare. Începe să te sfideze, să lovească în punctele tale slabe, să te vorbească cu alții sau să-ți atribuie ție vina pentru nereușitele sale._\n\n_Această persoană încearcă practic să te dezintegreze la nivel emoțional, pentru a-și dobândi un statut superior ție – o aparentă iluzie a puterii ce i-ar oferi pe moment, un confort psihic. Invidia roade până la oase sufletul omului, îngropându-l acolo unde nimeni nu-l mai poate găsi._\n    ","previous":{"slug":"just-another-ordinary-day","title":"Just another ordinary day"},"next":{"slug":"de-dragul-altuia","title":"De dragul altuia"}},{"author":"Andra Cozma","date":"2014-07-22T18:12:50.000Z","slug":"just-another-ordinary-day","status":"publish","title":"Just another ordinary day","excerpt":"O altă dată-n calendar, o altă oră trecută fără rost, unele și altele, just another ordinary day… acceptându-ți și trăindu-ți  ","article":"_O altă dată-n calendar, o altă oră trecută fără rost, unele și altele, just another ordinary day… acceptându-ți și trăindu-ți viața așa cum este, cu bune și cu rele._\n\n_Acum, de fiecare depinde dacă vrea sau nu, să devină cu adevărat CINEVA. Să fie dispus să-și dedice o parte din timp, energie pentru găsirea unei soluții spre o schimbare, un/o ceva care să fie cumva, o viață care să arate altfel. Deja este un clișeu, nu? Pentru mulți da, însă acum mă adresez celor care vor să citească în continuare ceea ce scriu._ _N-ai cum să schimbi lumea dar te poți schimba tu așa cum ți-ai dori să fie și lumea din jurul tău._\n\n_Nu poți aștepta să se întâmple ceva sau să apară ceva, un salvator, o schimbare._ _Nu-ți mai pierde timpul în teorii și cărți de tot felul despre diferite principii pe care să le dezbați cu prietenii sau cu cine vrei tu. Nu atât timp cât în continuare vei răspunde la rău cu rău, îți vei dori „să moară și capra vecinului” sau multe altele._\n\n_Încă ceva… Acum e la modă să fii promotor al păcii, al iubirii necondiționate. Se poartă să fii membru printre cei care participă la diverse întâlniri unde se discută despre cum ar trebui să avem o viață mai bună._ _Se pune foarte mult accentul pe dezvoltarea personală, se dezbat anumite chestiuni din cărți ale căror principii sunt foarte sănătoase, se organizează numeroase conferințe, workshop-uri dar atât. Multe din aceste acestea sunt doar business-uri, unde de multe ori, cel aflat într-o cumpănă poate cădea foarte ușor pradă._\n\n_Probabil ajungând să rămână și fără bani și fără o soluție concretă la problemele sale._ _Nimic din tot ceea ce am enumerat mai sus nu poate fi de folos în schimbarea în bine a propriei vieți sau a lumii în general._ _Cu cât mai multă exagerare a unora în de-ale dezvoltării personale, cu atât îți poți da seama mai mult de nesiguranța, frustrarea, agresivitatea din viețile lor pe care tot se chinuiesc să le țină sub control._\n    ","next":{"slug":"invidia","title":"Invidia"}}]