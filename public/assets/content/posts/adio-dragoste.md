---
author: Andra Cozma
date: 2015-03-06T18:12:50
slug: adio-dragoste
status: publish
title: Adio dragoste
excerpt: "(Autor: Cătălina Cornea) Îți voi spune azi adio și vom deveni străini. De parcă timpul în care ne iubeam, nu  "
---
(Autor: Cătălina Cornea)

Îți voi spune azi adio și vom deveni străini. De parcă timpul în care ne iubeam, nu mai contează. Acum totul se preface în uitare.

Căci ne-am trădat, căci ne-am rănit. Ne-am făcut promisiuni pe care nu am putut să le îndeplinim.

Credeam, naivi fiind, că dragostea ne va apăra, ca va fi scutul nostru contra lumii din jur, dar fiecare dintre noi avem sabia ce tăia din iubire.

Și parcă ne răzbunam unul pe altul, pentru anumite cuvinte greșite, pentru anumite alegeri.

Dragostea noastră nu ne-a suportat pe noi. Nu ne-a suportat orgoliile și capriciile, nu ne-a suportat împreună.

Căci nu a mai rămas nimic și doare golul ce îl simt. Credeam că te voi iubi veșnic, credeam că suntem făcuți unul pentru altul, dar ne-am trădat. Poate am înșelat destinul sau poate ne-am înșelat pe noi cu gânduri și planuri pentru amândoi.

Nu am știut să renunțăm la sine pentru noi. Nu am știut să îndeplinim visele noastre și nu visele mele sau ale tale.

Ne-am făcut atât de mult rău, în zilele când eram departe, în zilele când eram împreună.

Am profitat prea mult de dragostea noastră, am folosit-o prea mult și am distrus-o, prin promisiuni false, prin mândrie și capriciu.

Poate pare mai ușor să îți jertfești viața pentru iubire și moartea să unească pe veșnicie îndrăgostiții.

Căci într-o lume ce nu e a îndrăgostiților, iubiții se pierd. Dragostea lor se preface în ură sau uitare și devin o altă pereche de străini.

Poate ne-am iubit prea puțin, sau poate prea mult.

Căci ne-am certat de atât de multe ori și am ajuns să distrugem ce a fost cel mai pur între noi.

Dragostea noastră s-a prefăcut în cenușă. Nici lacrimi nu ne-au mai rămas.

Și între noi e tăcere.

Pare că totul a fost în zadar. Și acum e doar dezamăgire. Dezamăgire față de tine, față de noi.

Nu am avut curajul să renunțăm la sine, nu am avut curajul să începem totul din nou, doar noi doi. Nu am avut curajul să ne creăm propria noastră lume.

Și nu ne-a mai rămas nimic , decât un singur cuvânt.

Adio iubite. Adio dragoste!

Sursa pozei: [https://www.flickr.com/photos/photosbybrionna/4809626938/](https://www.flickr.com/photos/photosbybrionna/4809626938/)
    