---
author: Andra Cozma
date: 2014-10-10T18:12:50
slug: de-la-credinte-la-boala-mintala
status: publish
title: De la credințe la boală mintală.
excerpt: "În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren  "
---
_În articolul de față, vreau să discutăm despre diferitele credințe, curente spirituale ce pot reprezenta pentru mulți oameni, un teren fertil pe care boala mintală poate „prinde” rădăcini._

_Sunt multe persoane care din păcate, au pierdut măsura în chestiunile religioase sau mișcările spirituale de tot felul și au ajuns să vorbească/comporte într-un mod ciudat._

_Spre exemplu, noțiuni, principii „dintr-ale spiritualității” sau din alte religii, pentru unii tind să capete un alt înțeles. Un înțeles îndreptat clar spre nebunie._

_Ei cred în faptul că sunt controlați de la distanță de către diferite persoane sau că li se transmit energii negative atunci când le este rău._

_Aceștia consideră că persoanele cu care nu se înțeleg bine, sunt cele cu care au avut neînțelegeri într-o viață anterioară._

_De asemenea, nebunia se poate ivi și-n cazul unor religioși care vorbesc despre păcate, farmece/blesteme._

_Nu de puține ori aceștia acuză că li s-au făcut vrăji, ocărăsc cu biblia-n mână și îți amintesc cât de păcătos, netrebnic ești tu, cu toți ai tăi._

_Am cunoscut oameni, care n-au mai știut măsura vizavi de tot ceea ce am scris eu mai sus și au ajuns să se retragă în idei fixe, credințe stranii._

_Boala mintală în sine le-a devenit religie iar cei apropiați lor odinioară, le-au devenit străini cu care au ajuns să se poarte execrabil, considerându-i chiar inamicii lor._

_Toți în sinea noastră ne „agățăm” de anumite idei pentru ca mintea să ne fie mai puțin umbrită de problemele vieții._

_Este însă necesară prudența în a ne păstra active filtrele mentale – să distingem între principiile, credințele care ne pot fi de folos și cele care seamănă cu ceva acceptabil, plauzibil dar care-n realitate, ne pot duce spre alte „tărâmuri”._
    