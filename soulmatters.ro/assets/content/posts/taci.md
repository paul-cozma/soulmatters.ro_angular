---
author: Andra Cozma
date: 2015-03-20T18:12:50
slug: taci
status: publish
title: Taci!
excerpt: "Dacă vrei să faci ceva cu viața ta, taci. Când te decizi să-ți selectezi oamenii din jurul tău, taci. Pe  "
---
Dacă vrei să faci ceva cu viața ta, taci. Când te decizi să-ți selectezi oamenii din jurul tău, taci.

Pe prea puțini îi interesează cu adevărat despre ce simți și faci tu. Restul sunt doar comentatorii de pe marginea… prăpastiei.

Vei fi subiect de bârfă. Mereu. Bârfa este un liant social pentru mulți. Tu fii în afara acestei lumi! În afara accepțiunilor altora vizavi de ceea ce înseamnă viața și cum trebuie s-o trăiești. Nu ei te trăiesc pe tine!

Este important ce zici tu despre propria ta persoană și nu alții. Când ai un eșec: „Ia uite-l și pe ăla, n-a reușit să facă nimic cu viața lui!” Când ai o reușită în viață: „Sigur a făcut el ceva necinsit de are tot ce are!”

În ambele cazuri, taci. Nu da informație pentru (non)gândirea altora. Totuși, nu este foarte rău faptul că ei șușotesc despre tine când tu te întorci cu spatele. Ești subiectul principal de discuție pentru ei. Ești în centrul atenției lor, dar… trebuie să-ți vezi mai departe de drum.
    