{"author":"Andra Cozma","date":"2014-12-12T18:12:50.000Z","slug":"arta-de-a-fi-om","status":"publish","title":"Arta de a fi OM","excerpt":"(Autor: Doruța Dumitru) Arta, o regăsim în poezii, tablouri, biserici, castele, filme. Dar toate acestea sunt create de oameni. Iar  ","article":"(Autor: Doruța Dumitru)\r\n\r\nArta, o regăsim în poezii, tablouri, biserici, castele, filme. Dar toate acestea sunt create de oameni.\r\n\r\nIar oamenii au uitat de cea mai importantă artă: arta de a fi OM.\r\n\r\nDe ar avea existența noastră umană, o măsură care ar fi aceea? Banii? Ar fi prea banal să trăim doar pentru bani.\r\n\r\nCea mai potrivită măsură ar fi faptele ce le-am făcut, prietenii ce sunt lângă noi, relațiile ce le-am creat, cunoștințele noastre. Toate aceste le integrăm în noi, într-o armonie cu ființa noastră.\r\n\r\nNe creăm în fiecare zi pe noi înșine. Ne construim din sentimente , emoții, experiențe, lecții învățate.\r\n\r\nExistența umană e un miracol, o creație absolută, restul e relativ și aferent existenței.\r\n\r\nDar oare de ce mulți dintre noi aleg să distrugă și să nu creeze?\r\n\r\nÎnseamnă oare să fii om, să fii meschin și orgolios, sau înseamnă să fii bun și să arăți compasiune?\r\n\r\nSă trăim frumos înseamnă să fim bogați material sau spiritual?\r\n\r\nSetea pentru bani distrug frumosul din oameni.\r\n\r\nAr trebui să învățăm de la poeții romantici cele mai frumoase cuvinte, de la filozofi, etica și morala, de la renascentiști, idealul.\r\n\r\nSă integrăm arta în existența noastră, să integrăm frumosul și spiritualul în existența umană. Căci arta ne hrănește sufletul, ne face să plângem sau să râdem.\r\n\r\nSă ne prefacem pe noi înșine într-o operă de artă, pe care alții o vor admira.\r\n    ","previous":{"slug":"de-sus","title":"De sus"},"next":{"slug":"uitare","title":"Uitare"}}