[{"author":"Andra Cozma","date":"2015-09-03T18:12:50.000Z","slug":"procrastinare-maine","status":"publish","title":"Procrastinare. Mâine!","excerpt":"Când ești într-o lume în care nici nu știi ce-ți dorești, poate ai anumite întrebări. „Să continui să mă zbat  ","article":"Când ești într-o lume în care nici nu știi ce-ți dorești, poate ai anumite întrebări. „Să continui să mă zbat și să văd ce se întâmplă sau să las totul în plata Domnului și fie ce o fi?”\r\n\r\nE mai ușor să lași în plata Domnului. Mult mai ușor. Nu ai sens, responsabilități, planuri, elan de a face ceva. N-ai nimic.\r\n\r\nSe întrezărește un subiect interesant.\r\n\r\nÎncepem să vorbim despre procrastinare (vedeți în dex definiția, acum trec direct la subiect)\r\n\r\n„Azi n-am făcut nimic dar fac de mâine” (de mâine și de mâine).\r\n\r\n„O altă zi în care n-am reușit să fac nimic din ce mi-am propus. N-am avut pornire și iar o zi pierdută. Ce rău îmi pare.”\r\n\r\n„Azi totuși trebuie să reușesc să duc la îndeplinire ce am de făcut. Mă simt un om așa comod dar aș face ceva. Măcar să observe și faptul alții că nu doar stau de pomană. Contează și aparențele!”\r\n\r\n„Îmi place ce aș face, mai ales că-i legat de o ascensiune în viața mea dar parcă… iar n-a mers ceva. Mâine om vedea despre ce-i vorba!”\r\n\r\n„N-am chef și mi-e lene, n-aș face nimic dar îmi place să am totul și mi-e așa de bine.”\r\n\r\nTe apuci de ceva și nu continui cu ceea ce ai de făcut. Te trezești că-ți fixezi atenția pe tot felul de chestiuni inutile. Acum parcă ți-e somn.\r\n\r\nParcă vrei să citești o carte sau să faci ceva mai puțin solicitant. Citești acum o carte. Ai înțeles în mare conținutul ei dar scrii și vorbești la fel de greșit pentru că între timp ai mai dormit, ai mai mâncat ceva și au mai trecut și câteva zile sau săptămâni.\r\n\r\nAtenția nu ți-a fost pe deplin focalizată la lecturarea cărții. În general, dai atenție la ceva anume cât nu apare altceva cu care să-ți ocupi inutil vremea.\r\n\r\nCea mai parazitară formă de existență este cea în care procrastinarea se face simțită.\r\n\r\nI-am evitat până la urmă pe toți cei de care eu începusem să trag să facă ceva care era și-n interesul lor.\r\n\r\nAm inceput să retrag toată puterea pe care o investeam inițial în ei (răbdare, timp), viața trecea și pentru mine.\r\n\r\nAm început să caut în mine aspectele care mă deranjau la ei. Erau acolo, eram conștientă de asta, dar acestea nu se manifestau. Nu le lăsam.\r\n\r\nAi nevoie de o anume rigoare pentru a nu lăsa amânarea, lenea să se manifeste și să-ți saboteze toată viața.\r\n\r\nNu există leac pentru procrastinare ci doar „Vreau sau nu vreau să fac o schimbare în viața mea?” Restul sunt detalii.\r\n\r\nCărțile, filmele, prelegerile motivaționale, un marketing pe spatele bietului consumator care se zbate zi de zi cu propriile greutăți.\r\n\r\nSuntem într-o lume plină de procrastinatori, care dacă ay prilejul „s-o tărăgăneze” atunci o vor face. Dacă au prilejul să aleagă drumul cel mai scurt lipsit de efort, o vor face.\r\n\r\nBine lucrat vouă psiho-coach-trainer sau cum v-oți numi! V-ați luat banul și gata! Toți devenim peste noapte traineri care știm cum se jongleză eficient cu timpul, știm să combatem amânarea pentru obținerea de rezultate în viața de zi cu zi și știm să ne vindem bine.\r\n\r\nCe-i drept, prost e cel care îi plătește pe traineri pentru că-i este lene să se lupte cu propriile probleme și tergiversează totul la nesfârșit.\r\n\r\nSă spun despre faptul că-n noi se află rezolvarea problemelor și creierașul nostru aranjează totul în mod armonios pentru a face față anumitor situații? Plătești pentru ceva care există în mod natural în tine?\r\n\r\nPlătești pentru a obține informații despre puterea de a-ți schimba viata? Ai dat banii degeaba.\r\n\r\nSoluția exista dinainte să dai banii pe ceva cu care poți sau nu rezona. Ți-a fost lene s-o cauți sau nu știai că ea există. Sper să fi fost a doua variantă.\r\n    ","previous":{"slug":"schimbari","title":"Schimbări"},"next":{"slug":"o-relatie-adevarata","title":"O relație adevărată"}},{"author":"Andra Cozma","date":"2015-08-29T18:12:50.000Z","slug":"schimbari","status":"publish","title":"Schimbări","excerpt":"Când nu ai ce-ți dorești și felul tău de a fi se schimbă. Când ai, la fel. La unii în  ","article":"Când nu ai ce-ți dorești și felul tău de a fi se schimbă. Când ai, la fel. La unii în bine la alții în rău. Multora când le e bine, sunt răi cu cei care au fost buni cu ei și când sunt la ananghie, devin mielușei.\r\n\r\nLumea din interiorul nostru se schimbă începând de la prima respirație, de la prima noastră figură iubitoare pe care o percepem cu ochii noștri mici, de bebei ce am fost. Acum nu știm ce am devenit suntem.\r\n\r\nTotul devine altfel pe măsură ce anii trec peste noi.\r\n\r\nSchimbăm totul în viața noastră, deși poate nu ne dăm seama de asta. Pierdem tot pentru a schimba ceva în bine și poate ajungem să obținem ce ne-am dorit dar care să ne ducă la pierzanie.\r\n\r\nIncertitudinea din minte nu ți-e prea tăcută. Viitorul îți răspunde când vrea și te comută când și unde te aștepți mai puțin. Nu poți avea nici măcar un semn despre cum vor decurge lucrurile în viața ta. Asta te omoară, nu? Fii sigur că o va face în timp. Fără excepție. Până atunci, decât să mori bolnav, mai bine să mori sănătos, nu? Înțelegeți ce vreau să spun.\r\n\r\nAcum e o schimbare, urmează altele. Facem pact cu incertitudinea și mergem mai departe.\r\n\r\nNumai bine vă doresc!\r\n\r\nAndra N.\r\n    ","previous":{"slug":"iubirea-printre-greutati","title":"Iubirea printre greutăți"},"next":{"slug":"procrastinare-maine","title":"Procrastinare. Mâine!"}},{"author":"Andra Cozma","date":"2015-08-07T18:12:50.000Z","slug":"iubirea-printre-greutati","status":"publish","title":"Iubirea printre greutăți","excerpt":"Ar fi bine să fie o iubire printre greutăți dar cu pietre, fiare și alte cele. Tot ar fi fost  ","article":"Ar fi bine să fie o iubire printre greutăți dar cu pietre, fiare și alte cele. Tot ar fi fost mai ușor de cărat.\r\n\r\nIubirea printre greutăți despre care scriu are de-a face cu noi. Fiecare dintre cei ce a simțit și a trăit lipsurile, boala, ignoranța celor din jur sau nepăsarea din partea cui te aștepți mai puțin.\r\n\r\nCeea ce scriu, probabil va suna ca o lamentare. Poate asta și este.\r\n\r\nFie că vorbim despre ai noștri, ai altora sau despre nimeni, un singur lucru ne leagă pe toți – iubirea de noi și de cei dragi nouă.\r\n\r\nOricât de greu îți este și nu mai speri la iubirea altora(pe unii nu i-au mai iubit părinții, pe majoritatea nici țara), ține minte!\r\n\r\nVei trăi bine atât timp cât vei continua să dăruiești și să nu mai strângi totul în gușă și să nu mai fii cu falsa impresie a siguranței!\r\n\r\nVei trăi atât timp cât știi că mai ai o speranță să faci ceva pentru viitorul tău!\r\n\r\nVei trăi atât timp cât crezi că nu vei ceda!\r\n\r\nLuptă-te pentru tot ce ți-a mai rămas!\r\n\r\nIubește-te pe tine și pe puținii oameni care-ți sunt alături și care te-au ajutat la greu!\r\n\r\nÎn lumea asta nu are rost să strângi nimic, deși ești tentat s-o faci. Așa au făcut și bătrânii noștri.\r\n\r\nCu ce s-au ales? Se pot bucura de ce au strâns? Dacă da, pentru câtă vreme?\r\n\r\nPentru unii, viața nu i-a lăsat să acumuleze nimic. Poate doar amintiri.\r\n\r\nCând au crezut că-și pot face „cuib” și pot acumula toate cele necesare vieții, au fost nevoiți să-l părăsească. Nu că ar fi pentru prima oară.\r\n\r\nAsta se întâmplă cu păsările călătoare. Stau o vreme într-un loc, apoi pleacă spre alte zări. Natura le vrea vii!\r\n\r\nE o călătorie spre locul unde n-ai un regim.\r\n\r\nNu regim din trecut sau regim din prezent. Nu ce a rămas istorie dar a reînviat într-o nouă formulă învechită. Așa ceva nu știam că mai poate exista.\r\n\r\nÎn trecut aveai voie, dar nu aveai de unde să iei după cum e istoria. Acum ai, dar nu ai cum să mai iei. Așa-i regimul și trebuie să respecți ce ți s-a dat. Cu acordul tău. Doar că n-ai știut cum să alegi.\r\n\r\nUlcerul roade și nu e vreme de zăbovit cu deciziile. Speri la mai bine, decizi și basta! Așa merg lucrurile.\r\n\r\nPoate peste ani și zări, iubirea printre greutăți, o să adune oamenii pentru a lupta.\r\n\r\nSă lupte pentru apa dată de ploaie, carnea animalelor, recolta pământului, aerul pe care-l respiră și să obțină doar cu aprobare, o viață în plus pentru a fi o familie .\r\n\r\nNumai bine vă doresc!\r\n\r\nAndra N.\r\n    ","previous":{"slug":"mandria-sau-puterea-de-a-nu-fi-vulnerabil","title":"Mândria sau puterea de a nu fi vulnerabil"},"next":{"slug":"schimbari","title":"Schimbări"}},{"author":"Andra Cozma","date":"2015-07-30T18:12:50.000Z","slug":"mandria-sau-puterea-de-a-nu-fi-vulnerabil","status":"publish","title":"Mândria sau puterea de a nu fi vulnerabil","excerpt":"Mândria de care dai dovadă te ajută cumva. Dacă ești la pâmânt și nu vrei ca oamenii să știe prea  ","article":"Mândria de care dai dovadă te ajută cumva.\r\n\r\nDacă ești la pâmânt și nu vrei ca oamenii să știe prea în detaliu ceva de tine, nu te plânge, ai mândrie!\r\n\r\nMai bine taci, îi eviți, nu-i cauți. Dacă totuși n-ai de ales și îi întâlnești, să nu „te întinzi” cu ei la palavre mai profunde sau să le alegi astfel încât să nu fie prea acute. E bine să le poți pasa rapid spre sfera generalului și să scapi de „interogatoriu”.\r\n\r\nSpui ceva de genul „E, așa-i viața” „se întâmplă și la case mai mari” etc. Totul cu zâmbetul pe buze, cu o glume la care poate râzi doar tu și apoi treci mai departe! În rest, ești diplomat, distant și asta-i suficient.\r\n\r\nVorbind de mândrie, aceasta într-un fel sau altul te ține departe de mila și întrebările altora iar asta-ți convine.\r\n\r\nCa o paranteză, este bine să fii și tu ca toți ceilalți dar într-o oarecare măsură. Suntem ființe sociabile dar atât. Noi în principiu, nu legăm prea multe cu cei din jur dar noi zicem că da.\r\n\r\nĂsta-i specific omului – să creadă faptul că face conexiuni profunde cu ceilalți. Prin asta, ancestralul îi spune să evite prădătorii și să-și asigure urmași. Nu neapărat chestii cine știe ce de apropiate, unde să-ți poți deschide sufletul. În nici un caz un mediu în care să-ți verși off-ul și fără a fi vulnerabil.\r\n\r\nÎn fine, pansează-ți rănile singur! Dacă lași prea multe lucruri vizibile din ființa ta, omul tinde să creadă faptul că te posedă și că-ți poate deveni sfetnic în viață. Chiar dacă tu nu-i ceri asta.\r\n\r\nEl va începe să-ți ceară socoteală pe viața ta, pe deciziile luate și să te trăiască el pe tine.\r\n\r\nCând plângi, nu poți dormi și mânca din cauza unei dureri de suflet, fizice, sau ambele, plângi singur. Fără sfaturi de la alții, fără nimeni în jur. Nu te mai umili ca-ntrecut să spui ce și cum. Nu interesează pe nimeni, fiecare are viața și problemele sale.\r\n\r\nRămâi mândru până la capăt!\r\n    ","previous":{"slug":"rautate","title":"Răutate"},"next":{"slug":"iubirea-printre-greutati","title":"Iubirea printre greutăți"}},{"author":"Andra Cozma","date":"2015-07-17T18:12:50.000Z","slug":"rautate","status":"publish","title":"Răutate","excerpt":"Pe toți ne doare răutatea multora, iar rănile noastre sângerează la fiecare vorbă nedreaptă, amenințare, deși ne menținem duri în  ","article":"Pe toți ne doare răutatea multora, iar rănile noastre sângerează la fiecare vorbă nedreaptă, amenințare, deși ne menținem duri în aparență.\r\n\r\nSuntem mereu îngrijorați ca a doua zi, să nu mai vină cu alte acuze careva.\r\n\r\nSuntem mereu axați pe motivul care a trezit răutate în inima celuilalt și care l-a făcut să ne lovească sub orice formă.\r\n\r\nSe folosește de brațul legii pentru a-i da dreptate, se folosește de tot ce are la îndemână să te acuze de o problemă ce nu te privește numai pe tine.\r\n\r\nAcești oameni se folosesc de orice mărunțiș pe care i-ar deranja la tine și a-ți declara conflict. Îi auzi vorbind urât de tine. Simți cum „te zgârie” pe spate atunci când iei cale întoarsă.\r\n\r\nEști privit precum un paria printre toți. Ei între ei mai au o anume toleranță. Pentru tine, nu. Te amenință cu diverse instituții ale statului pentru conflicte minore a căror cauză nu ești tu și se adună din ce în ce mai mulți împotriva ta. Știi că vei avea câștig în orice situație pentru că-ți recunoști neajunsurile și ai argumente clare ce te susțin atunci când ești nedreptățit.\r\n\r\nDacă vor conflict, li se va oferi șansa de a fi de râsul tuturor – la nivel înalt, de la tribună. Ei să facă primul pas, ei să-și ceară dreptatea. Eu deja o am.\r\n\r\nMulte din toate astea se întâmplă doar pentru că nu ești de-al lor. Din răutate, invidie sau pur și simplu ignoranță te vor lovi din ce în ce mai des și mai dur.\r\n\r\nDacă am urât și eu pe cineva, îmi pare rău.\r\n\r\nDacă am făcut cuiva rău, să mă ierte.\r\n\r\nDacă am vrut să mă deschid lumii și nu m-au vrut, probabil îmi pare bine.\r\n\r\nÎn afară de cei apropiați și de locurile dragi ție în care lumea te așteaptă cu bucurie, n-ai unde să te duci liniștit. Nu fără să fii respins din nou.\r\n\r\nTotuși, nu m-aș mai întoarce acasă pentru că am ales altceva. Am ales să fac ceva fără ajutorul celor dragi. Va trebui să-mi asigur în continuare riscul respingerii. Totul face parte din natura umană – să cauți, să riști, să suferi pentru ce-ți dorești și să pierzi/să câștigi în final.\r\n\r\nVreau să văd dacă mai reușesc aici ceva, în țară dar în alt loc pe hartă… înainte de a lua calea depășirii hotarelor, ca mulți alții. Este o țară frumoasă, cu multe resurse dar care ca ne-a „fătat” și ne-a lăsat ai nimănui. Trebuie să fim puternici!\r\n\r\nNu vor mai exista oameni care să susțină populația actuală a țării, pentru că au fost nevoiți să plece. Acum celor „de sus” nu le scârțâie mațele de foame. Nu le pasă. Mai târziu însă, le vor scârțâi scaunele pe care le ocupă acum.\r\n\r\nSe vor trezi disperați și ne vor cheama înapoi cu promisiune de bani, case, stabilitate economică. Prea târziu. Vom naște prunci pe teritorii străine, ne vom continua viețiile și vom cotiza bani altei țări. Ne vom uita cu milă de ceea ce s-a ales de România pentru că nu o vom uita. Familiile noastre sunt acolo, frumusețea țării este copleșitoare dar nici astea nu țin de foame.\r\n\r\nDacă părinții noștri s-au descurcat să aibă o casă, noi cei tineri, vom trăi numai prin chirii.\r\n\r\nDacă părinții noștri la cel mult 25-27 de ani ne aveau pe noi, până o să-i avem și noi pe ai noștri, va mai dura.\r\n\r\nAr fi mulți de „dacă” de scris dar mi s-a cam luat.\r\n\r\n_(29.08.15) Later edit:_ Hola Madrid! 🙂\r\n\r\n_Vă iubesc și sunteți în inima mea, Andra N._\r\n    ","previous":{"slug":"esti-diferit-de-restul-ramai-asa","title":"Ești diferit de restul, rămâi așa!"},"next":{"slug":"mandria-sau-puterea-de-a-nu-fi-vulnerabil","title":"Mândria sau puterea de a nu fi vulnerabil"}},{"author":"Andra Cozma","date":"2015-07-15T18:12:50.000Z","slug":"esti-diferit-de-restul-ramai-asa","status":"publish","title":"Ești diferit de restul, rămâi așa!","excerpt":"Pentru mulți, a fi și a gândi diferit înseamnă de fapt că ești un inconștient. Ei bine, o parte de  ","article":"Pentru mulți, a fi și a gândi diferit înseamnă de fapt că ești un inconștient.\r\n\r\nEi bine, o parte de adevăr este.\r\n\r\nUn „diferit” autentic nu a fost conștient de faptul că nu era precum restul. Era pur și simplu așa, în firescul lui.\r\n\r\nReacțiile celor din jur poate să-l fi făcut să-și pună întrebări despre normalitatea lui. Ulterior și el despre a lor, desigur.\r\n\r\nEl:\r\n\r\nA învățat să țină cont de tot ce simte;\r\n\r\nA învățat să aline când trebuie să dea și de pământ cu cine este nevoie; nu mai pretinde că e „Zen”.\r\n\r\nA-ți menține calmul la suprafață, se alimentează butoiul cu pulbere de pe dinăuntru. Nu mai e cazul lui.\r\n\r\nA învățat să nu mai fie supărat pe viață și a ales să spargă o farfurie ca mai apoi să zâmbească din nou;\r\n\r\nA învățat să bată câmpii atunci când nu exista soluții pentru un ceva, pe care nici pământul nu-l mai astupă;\r\n\r\nA învățat să se retragă din tot ce nu-i mai este de folos și îi poate face rău;\r\n\r\nA învățat multe și încă învață. El realizează faptul că este diferit și în cele mai multe situații, imperfect dar n-are motiv de îngrijorare. Sunt alții ce dau lecții despre (im)perfecție.\r\n\r\nEste conștient de toate acestea și îi pare rău de multe. Poate pentru că n-a reușit să ofere mai mult unei lumi care primește din ce în ce mai puțin.\r\n\r\nPeste tot e prea puțină visare, bucurie și ca urmare, prea multe flori stau lângă figuri semețe de marmură, granit, mozaic sau lemn. Toate sunt înțepenite-n timp și spre a le căror direcție ne îndreptăm cu toții mai devreme sau mai târziu.\r\n    ","previous":{"slug":"a-asculta-cu-usurinta","title":"A asculta cu uşurinţă"},"next":{"slug":"rautate","title":"Răutate"}},{"author":"Andra Cozma","date":"2015-07-03T18:12:50.000Z","slug":"a-asculta-cu-usurinta","status":"publish","title":"A asculta cu uşurinţă","excerpt":"Te-ai aşezat vreodată într-o linişte profundă? Fără atenţia fixată pe ceva anume și nefăcând un efort pentru a te concentra?  ","article":"Te-ai aşezat vreodată într-o linişte profundă? Fără atenţia fixată pe ceva anume și nefăcând un efort pentru a te concentra? Să fii cu mintea cu adevărat liniștită? Dacă ai făcut asta, atunci auzeai totul, nu-i aşa? Atât zgomotele îndepărtate cât şi cele din apropiere. Acest lucru înseamnă că acordai atenţie la tot din jurul tău.\r\n\r\nMintea nu este limitată doar la un singur canal de percepție. Strâmt, de altfel.\r\n\r\nDacă poți asculta totul în acest mod, cu uşurinţă vei descoperi faptul că înlăuntrul tău, se produce o schimbare extraordinară.\r\n\r\nO schimbare ce vine fără ca tu să faci vreun efort de voință în acest sens. Vine totul fără ceri.\r\n\r\nÎn ființa ta rațională, această schimbare va fi de o mare frumusețe și profunzime. (Jiddu Krishnamurti)\r\n    ","previous":{"slug":"pulberi-de-stele-si-butoiase","title":"Pulberi de stele și butoiașe"},"next":{"slug":"esti-diferit-de-restul-ramai-asa","title":"Ești diferit de restul, rămâi așa!"}},{"author":"Andra Cozma","date":"2015-07-03T18:12:50.000Z","slug":"pulberi-de-stele-si-butoiase","status":"publish","title":"Pulberi de stele și butoiașe","excerpt":"Când taci și faci și aduni… oricum, tot acolo ajungi. Ești în fața lor dar cu fața ta spre zid.  ","article":"Când taci și faci și aduni… oricum, tot acolo ajungi.\r\n\r\nEști în fața lor dar cu fața ta spre zid.\r\n\r\nCând ești în fața plutonului de execuție și aștepți să încasezi lovitura finală provenită de la cea mai bună muniție disponibilă în acel moment: familie, prieteni buni, cunoștințe, vecini, colegi de serviciu, de școală, de tot… până nu mai miști.\r\n\r\nDar există și viața de după. Chiar și așa, ciuruit cum te-au lăsat.\r\n\r\nUmbra ți se ridică de la pământ. Ea se uită indiferentă la tot ce-i jos, la ce a fost cândva și apoi pleacă. Se grăbește, n-are timp de zăbovit. Trebuie să se pregătească.\r\n\r\nPoate se va lansa către zări. Desigur, așa cum va putea. Probabil dintr-un butoiaș pus pe două roți.\r\n\r\nÎi e greu. Se uită-n jur, la peisajul frumos și așa rău îi pare că nu poate sta să-l admire. Poate cu altă ocazie.\r\n\r\nSe uită la ce are de făcut. Vede că-i lipsește scânteia dar încă e vreme. Stelele strălucesc pe cer dar când ajung pe pământ, ajung arzând, scânteind și transformând totul din jurul lor în pulbere. Totul ține de ce va alege atunci.\r\n\r\nOricum, timpul poate ști mai multe decât ce crezi că poți ști tu.\r\n\r\nBUM!\r\n    ","previous":{"slug":"daca-ar-exista-si-a-darui-quot","title":"Dacă ar exista și a dărui"},"next":{"slug":"a-asculta-cu-usurinta","title":"A asculta cu uşurinţă"}},{"author":"Andra Cozma","date":"2015-06-25T18:12:50.000Z","slug":"daca-ar-exista-si-a-darui-quot","status":"publish","title":"Dacă ar exista și a dărui","excerpt":"Dar poate totuși există? Dacă și cu parcă… Dacă oamenii s-ar ajuta mai mult între ei, inclusiv în această nișă  ","article":"Dar poate totuși există?\r\n\r\nDacă și cu parcă…\r\n\r\nDacă oamenii s-ar ajuta mai mult între ei, inclusiv în această nișă în care activez și eu, lucrurile ar sta altfel.\r\n\r\nNu vă sfiiți să împărțiți ceea ce știți și care ar putea fi de ajutor și altora!\r\n\r\nCuvinte aveți, dedicare, nu mai zic. Am văzut scrierile voastre frumoase și cum s-ar spune, aveți cu ce.\r\n\r\nLipsa banilor, accesările puține nu trebuie să vă afecteze. Piața e plină cu site-uri ca ale noastre dar e goală la capitolul colaborare, al implicării pentru diferite cauze fără intenții voalate pentru publicitate. Să fim totuși diferiți!\r\n\r\nDe asemenea, sunteți mulți care aveți deja o vechime în nișă și recunoaștere, activitate din partea vizitatorilor bani dar totuși… nu asta-i totul.\r\n\r\nDă valoare muncii tale! Banii sunt doar un efect din miile existente care pot fi. De exemplu, un simplu „mulțumesc” chiar fără vreo bancnotă, poate fi foarte binevenit.\r\n\r\nMulți dorim recunoaștere, bani și ne facem că dăruim pentru a da bine în ochii lumii. Colaborăm doar când avem câștig material și-n rest fiecare cu drumul său. Nu-i nimic greșit dar așa manieră de a fi „se găsește pe toate drumurile”.\r\n\r\nCine dorește să promoveze ideea SM(vezi secțiunea Despre), este invitat să ne scrie în formularul de contact.\r\n\r\nAi blog(dacă nu, poți scrie și pe SM), ai un pic de vreme, atunci care ar fi scuza în a nu dărui ceva bun fără a avea așteptări?\r\n    ","previous":{"slug":"prieteniile-oamenilor-tipuri-de-prietenii","title":"Prieteniile oamenilor. Tipuri de prietenii."},"next":{"slug":"pulberi-de-stele-si-butoiase","title":"Pulberi de stele și butoiașe"}}]